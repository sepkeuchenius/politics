[
  "Ons nieuwe verhaal  \n \n \n \n \n \n \n4",
  "Economie en Ondernemen  \n \n \n \n \n9",
  "Werk en Zekerheid  \n \n \n \n \n \n \n18",
  "Onderwijs en Vrijheid \n \n \n \n \n \n \n26",
  "Volksgezondheid en Zorg \n \n \n \n \n \n35",
  "Buitenland en Defensie  \n \n \n \n \n \n45",
  "Migratie en Integratie \n \n \n \n \n \n \n54",
  "Justitie en Veiligheid \n \n \n \n \n \n \n61",
  "Klimaat en Duurzaamheid \n \n \n \n \n \n73",
  "Wonen en Vervoer  \n \n \n \n \n \n \n80",
  "Landbouw en Natuur \n \n \n \n \n \n \n89",
  "Overheid en Democratie \n \n \n \n \n \n95",
  "Uri Rosenthal \nKlaas Dijkhoff\nBas van \u2019t Wout\nEelco Heinen \nStephanie ter Borg",
  "Micky Adriaansen\nRolinde Weide\nMonique Ansink\nTim Versnel\nDaan Dohmen\nSharona Malfait\nIngrid Janssen \nSilvio Erkens\nWobine Buijs\nLiesje Schreinemacher\nFabi\u00e8nne Hendricks",
  "Het ging weer goed met Nederland. Na een zware financi\u00eble crisis vonden steeds meer mensen \neen baan, stegen de lonen en daalden de belastingen. Op allerlei internationale lijstjes van waar \nmensen het meest welvarend, gelukkig, gezond en vrij waren stond Nederland in de top. Vrij zijn \nwe natuurlijk nog steeds, en levensvreugde laten we ons niet zomaar afpakken als het tegenzit. \nMaar de volksgezondheid, onze welvaart en het vertrouwen in de toekomst hebben door corona \neen harde klap gekregen.",
  "Het virus was en is een groot gevaar voor de gezondheid van Nederlanders. Door corona zijn \nmensen ernstig ziek geworden, overleden of geraakt door het verlies van een dierbare. Dankzij het \ngeweldige werk van alle mensen in de zorg, en ook dankzij al die Nederlanders die hun dagelijks \nleven op vergaande wijze aanpassen, houden we de zorg zo goed als mogelijk overeind. Dat \nvraagt nog steeds veel van mensen. We zouden allemaal graag weer eens een vriend of familielid \nomhelzen, thuis een feestje geven of dansen bij het uitgaan. Maar elkaar beschermen vraagt een \ninspanning van ons allemaal.",
  "Inmiddels raakt corona ook onze economie hard. Veel ondernemers kunnen met pijn en moeite \nnet het hoofd boven water houden, werknemers zitten thuis na een ontslag of vrezen voor hun \nbaan en zzp\u2019ers zien hun opdrachten wegvallen. Als exportland worden we nog eens extra hard \ngeraakt wanneer mensen in andere landen geen geld meer hebben om onze producten te kopen.",
  "Het voelt dan ook enigszins ongemakkelijk om de aandacht nu op de politiek te vestigen, terwijl \nde samenleving zoveel doorstaat en mensen uit zichzelf zoveel veerkracht tonen. Toch moeten we \nals politici juist in moeilijke tijden spreken over problemen en mogelijke oplossingen. Het afgelopen \ndecennium hebben we dat ook gedaan. Tien jaar geleden begonnen we met een financi\u00eble crisis \ndie sinds de Depressie van de jaren dertig zijn weerga niet kende, gevolgd door een migratiecrisis \nwaarbij grote groepen mensen via Turkije en de Balkan naar West-Europa liepen. Helaas bleven \nwe niet lang in rustiger vaarwater, want 2020 bevatte voor een decennium aan gebeurtenissen, \nmet als dieptepunt een mondiale pandemie zoals we die sinds de Spaanse Griep van honderd \njaar geleden niet meer hebben gezien. Het begin van deze nieuwe eeuw is op zijn zachtst gezegd \nheftig.",
  "Met de economische problemen die volgen op de coronacrisis voelt het soms of we weer terug \nbij af zijn. Toch is dat te pessimistisch gedacht. Nederland staat er een stuk beter voor dan bij het \nbegin van de vorige crisis. Maatregelen tegen irreguliere migratie en klimaatverandering zorgen \nervoor dat we beter voorbereid zijn op crises op deze terreinen. Maar bovenal hebben we met \nzijn allen de schouders eronder gezet om Nederland sterker te maken. Er is veel achterstallig \nonderhoud verricht aan de arbeidsmarkt, het pensioenstelsel en de stabiliteit van banken. En \nde overheidsfinanci\u00ebn zijn op orde gebracht met een flink verlaagde staatsschuld. Dankzij deze \nhervormingen kunnen we nu kiezen voor een andere aanpak dan tien jaar geleden. In plaats van \nbezuinigen, kunnen we de economie nu juist stimuleren en het midden- en kleinbedrijf, zzp\u2019ers en \ngrote bedrijven met veel werknemers helpen door deze moeilijke tijd te komen.",
  "Maar van de politiek mag worden verwacht dat er verder wordt gekeken dan naar geld alleen. Dat \nwordt nagedacht over de veranderingen die op ons afkomen en waar we naartoe willen met dit land. \nEn dat mag zeker worden verwacht van de grootste partij van Nederland. Want genoeg welvaart \nis belangrijk, maar niet alleen een doel op zich. Het is ook een middel om andere voorwaarden \nvoor geluk mogelijk te maken, zoals gezondheid, een veilige en fijne omgeving, vertrouwen in de \ntoekomst en de vrijheid om te kunnen ondernemen en je te ontwikkelen. Welvaart is dan ook een \nbreed begrip, en draait om veel naar dan alleen platte economische cijfers.",
  "We moeten nadenken over waar we als samenleving voor staan en hoe we kunnen behouden \nwat ons dierbaar is. Zodra het weer beter gaat met het land, moeten we ervoor zorgen dat het niet \nalleen uit rapporten en ranglijstjes blijkt, maar dat mensen thuis het ook voelen. Dat het goed gaat \nmet ons. Dat we de komende jaren met z\u2019n allen weer uit de crisis klimmen, en niet alleen de happy \nfew. En daarvoor moeten we ondernemers, middeninkomens en de publieke sector herwaarderen.",
  "Maar er is meer nodig. Om te zorgen dat het op de lange termijn goed blijft gaan met Nederland, \nzullen we verder vooruit moeten kijken. We hebben gezien hoe kwetsbaar het is om voor cruciale \nproductie afhankelijk te zijn van enkele landen, zoals China. Het belang van volksgezondheid \nneemt toe in een wereld die meer verbonden is en waar ziekten zich razendsnel over de wereld \nkunnen verspreiden. De rol van Nederland, en die van Europa, op het wereldtoneel neemt af. De \nmachtsbalans verschuift naar het Oosten, handelsstromen veranderen, controle over data is een \nnieuwe bron van inkomsten en macht over individuen, en samenwerking binnen internationale \norganisaties staat onder druk. Steeds meer mensen willen in Nederland leven, terwijl onze ruimte \nbeperkt is. En we willen onze welvaart behouden terwijl het aantal senioren in onze samenleving \ntoeneemt en het onduidelijk is hoe we in de toekomst ons geld gaan verdienen.",
  "Tegelijkertijd ligt de wereld aan onze voeten. Als er \u00e9\u00e9n land is dat binnen een Europa met sterke \nlidstaten een leidende rol kan spelen in deze eeuw, dan is dat Nederland. En als er een partij is die \nook in moeilijke tijden optimistisch blijft over onze toekomst, dan is dat de VVD.",
  "Dat vraagt om nieuwe keuzes. In plaats van de rol van de overheid te verkleinen, zal de komende \ntijd een actieve en dienstbare overheid nodig zijn om ons te beschermen en onze economie \nen samenleving eerlijk en gezond te houden. Dat betekent geen grotere overheid, maar een \nsterkere overheid. We moeten anticiperen op ontwikkelingen die de wereld en onze samenleving \nde komende decennia sterk zullen veranderen. En we zullen samen met gelijkgezinde landen \nvaker en duidelijker voor onszelf moeten opkomen. We moeten Nederland klaarstomen om alle \nveranderingen aan te kunnen. En het liefst op tijd.",
  "Dit vraagt om verantwoordelijkheid, verbinding en leiderschap. In Nederland, in Europa en op het \nwereldtoneel. Hierbij past ook een verantwoordelijke stijl van politiek bedrijven. Elkaar niet aanvallen, \nmaar compromissen sluiten. Niet ingraven in het eigen gelijk, maar oog hebben voor elkaars zorgen \nen belangen. En vooral kijken naar wat werkt. Daarbij stellen we onszelf drie vragen: waar staan we \nvoor, hoe blijven we rechtvaardig en hoe blijven we beschermd? Vrijheid, verantwoordelijkheid en \nwederkerigheid vormen hierbij de leidende waarden.",
  "Die waarden zien we niet los van onze kijk op de samenleving. En hoewel wij als liberalen soms \nwat aarzelend zijn om die term in de mond te nemen, zouden we het ook visie kunnen noemen. \nWij denken dat als iedereen in vrijheid en veiligheid kan leven, er mooie dingen ontstaan. Dan \nsluiten we vriendschappen, en kijken we om naar familieleden, buurtgenoten en collega\u2019s. Dit zijn \nde mensen \u2013jong en oud- die \u2019s ochtends opstaan, een bijdrage leveren en verantwoordelijkheid \nnemen. Zonder dat een overheid of religie dat met geboden hoeft af te dwingen.",
  "Dit betekent dat er in de relaties tussen individuen, overheden, bedrijven en landen niet sprake is \nvan \u00e9\u00e9nrichtingsverkeer met vooral rechten en geen plichten of verantwoordelijkheden, of met \nalleen maar plichten en verantwoordelijkheden zonder dat daar rechten, kansen of voordelen \ntegenover staan. Er moet een faire balans zijn.",
  "Waar staan we voor?",
  "Vrijheid, welvaart en internationale samenwerking hebben ervoor gezorgd dat in dit deel van de \nwereld al decennia lang geen oorlogen zijn gevoerd. Maar die lange periode van vrijheid en welvaart \nheeft ons \u2013 ook liberalen \u2013 misschien doen vergeten dat er nog genoeg is om voor te vechten. \nDat onze fundamenten, onze normen en waarden, actief verdedigd moeten worden. Leiden we \nonze kinderen alleen op om goed te kunnen rekenen en de taal te beheersen, of willen we ook dat \nze ergens voor staan? Zijn we het erover eens wanneer je Nederlander bent en welke waarden je \ndaarvoor moet onderschrijven? En als je bepaalde vrijheden een ander niet gunt, waarom mag je \ndan zelf nog wel een beroep doen op die vrijheden?",
  "Als maatschappij hebben we nog geen helder antwoord op die vragen. Mede daarom is het niet \ngelukt om alle nieuwkomers goed te laten integreren en te voorkomen dat in ons eigen land, enkele \ndecennia na de ontzuiling, parallelle samenlevingen ontstaan. Als wij willen dat nieuwkomers hun \nplek vinden in onze samenleving, moeten we ook duidelijk maken waar we voor staan. Dat vraagt \nom gepaste trots op onze cultuur en een actieve verdediging van onze waarden.",
  "Daarbij hoort ook een krachtige afwijzing van iedere vorm van discriminatie, waar helaas teveel \nmensen die op een positieve manier wat van hun leven in Nederland proberen te maken, last \nvan hebben. Kleur mag geen achterstand opleveren. Tegen strafbare discriminatie moet streng \nopgetreden worden, We bieden een luisterend oor als mensen pijn ervaren of discriminatie hen \nachterstelt. Om er dan samen in redelijkheid uit te komen. Zo slaat de door liberalen omarmde \neigen verantwoordelijkheid niet door naar onverschilligheid. Een samenleving gebaseerd op \nwederkerigheid heeft juist een sterke overheid nodig die normen actief uitdraagt.",
  "Daar komt bij dat we te gemakzuchtig hebben gedacht over onze grenzen. We hebben de \nEuropese binnengrenzen opgeheven, zonder onze Europese buitengrenzen op te tuigen en te \nbewaken. Daardoor hebben we onvoldoende grip op wie ons land binnenkomen. Ook hier staan \nwe voor keuzes. Hoeveel mensen moeten en kunnen in Nederland wonen? Wie willen we wel en \nniet in onze samenleving verwelkomen? En waar trekken we de grens?",
  "Ook onze democratie en rechtsstaat zijn aan vernieuwing toe. Een sterke overheid vraagt ook om \nmeer controle op die overheid. Bij een sterke overheid hoort ook meer aandacht voor de uitvoering \nvan beleid, want dat is de manier waarop de meeste burgers en bedrijven met de overheid te \nmaken krijgen.",
  "Hoe blijven we rechtvaardig?",
  "Meer dan honderd jaar is er gevochten voor de verwezenlijking van liberale idealen. Denk aan \nfundamentele vrijheden als de vrijheid van meningsuiting en de persvrijheid, de rechtsstaat en \nde vrije markt. Maar we moeten ook in de spiegel durven kijken. Want juist de belangrijkste \nverworvenheden hebben ons ook kwetsbaar gemaakt. Bedrijven in het buitenland die tegen \nongelijke standaarden produceren of zakendoen met staatssteun, maken misbruik van het \nontbreken van handelsbarri\u00e8res en bedreigen ons eigen midden- en kleinbedrijf en onze grote \nondernemingen. Mensensmokkelaars gebruiken (achterhaalde) internationale verdragen als het \nVluchtelingenverdrag om migranten Europa in te smokkelen. En terroristen die de Nederlandse \nsamenleving willen ontwrichten gebruiken de vrijheid van meningsuiting en de rechtsstaat voor \nhun kwaadaardige plannen.",
  "nauwelijks de mogelijkheid hebt om een huis te kopen maar intussen wel je lasten stijgen. Want \nook al behoort Nederland tot de meest eerlijke landen van de wereld, toch moeten ook wij ervoor \nwaken dat sommige verschillen in de samenleving zo groot worden, dat hardwerkende mensen \nniet meer op eigen kracht hun doelen kunnen bereiken.",
  "De overheid zal de rafelranden van het kapitalisme actief bij moeten schaven om ervoor te zorgen \ndat onze liberale markteconomie werkt zoals het kapitalisme bedoeld is.",
  "Hoe blijven we beschermd?",
  "De kans dat je in Nederland slachtoffer wordt van geweld is relatief klein. Maar die veiligheid is niet \ngegarandeerd. Digitale dreigingen zijn weliswaar minder zichtbaar, maar kunnen een groot deel van \nonze samenleving schaden, bijvoorbeeld door netwerken plat te leggen. Pandemie\u00ebn die aan de \nandere kant van de wereld ontstaan, kunnen binnen korte tijd de samenleving en volksgezondheid \nin Nederland ernstig ontwrichten. Een stijgende zeespiegel als gevolg van klimaatverandering, \nvraagt om een grote inzet op waterveiligheid. In steden vraagt hittestress om een nieuwe aanpak. \nEn sommige bedrijven en overheden komen zoveel over mensen te weten, dat hun macht \nnauwelijks meer te stoppen lijkt. Technologie en globalisering veranderen onze samenleving en de \nverhouding tussen landen, mensen, bedrijven en andere organisaties ontzettend snel. We kunnen, \nen willen, niet al deze ontwikkelingen tegenhouden. Maar we moeten wel alles op alles zetten om \nonze vrijheden te behouden en het welzijn van Nederlanders te beschermen. Dat kan niet zonder \neen sterke overheid.",
  "Onveiligheid komt niet altijd van buitenaf. Wanneer bijvoorbeeld de groep Nederlanders die \nvaccinatie van haar kinderen afwijst groeit, lopen we het risico dat ziektes die we lang konden \nbeheersen, terugkeren. En mensen die tijdens een pandemie lockdown party\u2019s geven, riskeren \nanderen te besmetten met een dodelijk virus. Zij bedreigen ook onze veiligheid. Net als mensen die \nwel in Nederland zijn opgegroeid maar zich tegen de vrije samenleving keren die hen zo veel kansen \nheeft gegeven. Of bedrijven die met schadelijke uitstoot de lucht vervuilen of hun marktmacht \nmisbruiken. Ook dit vraagt om bescherming.",
  "Liberalisme dat werkt voor mensen",
  "Verwant aan de vraag hoe we beschermd blijven, is wie we moeten beschermen. Voor wie we \nmoeten opkomen om te voorkomen dat ze vermalen worden door de vele veranderingen in onze \nsamenleving. Voor wie we moeten opkomen omdat het te weinig is gebeurd. Die vraag stelde \nKlaas Dijkhoff al in zijn discussiestuk Liberalisme dat werkt voor mensen (2019). De conclusie staat \nnog altijd recht overeind en wordt breed gedragen binnen onze partij.",
  "Jarenlang hebben we gewerkt aan het inrichten van een verzorgingsstaat die gebouwd is om \nde zwaksten een vangnet te bieden. Aan de andere kant hebben de vrijemarkteconomie en \nglobalisering het voor velen mogelijk gemaakt om veel rijkdom te vergaren. Maar middeninkomens \nen het midden- en kleinbedrijf zijn achtergebleven, terwijl veel veranderingen juist daar neerslaan. \nWaar de zwaksten en de laagste inkomens altijd een beroep kunnen doen op toeslagen, fondsen \nen een vangnet, en de sterksten zich ook altijd weten te redden omdat ze vermogend genoeg zijn \nom te overleven, blijven middeninkomens ploeteren. Zij komen in toenemende mate in de knel. \nOmdat er nauwelijks regelingen zijn waar ze een beroep op kunnen doen en ze tegelijkertijd geen \nvermogen hebben om in slechte tijden op in te teren. En de stijgende lasten juist bij hen neerslaan.",
  "van de veranderende samenleving dreigt te worden. Het kapitalisme heeft soms bijsturing nodig \nom te zorgen dat liberalisme werkt voor de mensen.",
  "Decennialang betekende economische groei een beter leven voor iedereen, zeker voor de \nNederlandse middeninkomens. Dat lukte dankzij een balans tussen de vrijheid van ondernemen, \nregels die de overheid als marktmeester stelde en verantwoordelijkheidsgevoel bij het bedrijfsleven. \nDie wederkerigheid is vanzelfsprekend wanneer een ondernemer samen met de werknemers \nprobeert een goed product voor tevreden klanten te leveren. Dit gevoel elkaar nodig te hebben \nklinkt ook door in woorden als \u2018company\u2019 en \u2018corporation\u2019. Deze mentaliteit, en deze balans tussen \nwinst maken en de samenleving dienen, tekenden de snelle wederopbouw van ons land. Hoewel \nde meeste bedrijven gelukkig nog steeds volgens deze gedachte werken, is een aantal in de loop \nvan de tijd misbruik gaan maken van dit deels op vertrouwen gebaseerde systeem. Zij houden zich \nwel aan de letter van de wet, maar negeren de gedachte erachter. Bij hen sloeg de balans door \nnaar winst op korte termijn ten koste van maatschappelijke waarde op lange termijn. Zo zetten zij \nook concurrenten die wel van die waarde uitgaan op een achterstand.",
  "Gelukkig zien de meeste mensen en bedrijven ook het belang van een verantwoorde bijdrage aan \nde maatschappij. Zij doen het goed of zijn op de goede weg. Maar een aantal ondernemingen heeft \nbijsturing nodig, zodat de vrije markt de juiste kant op beweegt. Dan is het aan de marktmeester \nom met regels de wederkerigheid terug te brengen. Om de balans tussen korte en lange termijn, \ntussen winst en wederkerigheid, te herstellen. Want succesvolle bedrijven zijn onmisbaar voor \nons land. Zij verdienen het geld waarmee we publieke voorzieningen kunnen betalen, zorgen \nvoor banen en helpen ook weer andere ondernemers als toeleverancier of afnemer. Een bloeiend \nbedrijfsleven onder het toeziend oog van een sterke overheid als marktmeester zorgt er zo voor \ndat we een nieuwe periode van wederopbouw van de middenklasse inluiden.",
  "Nederland staat voor nieuwe, grote uitdagingen. Hoewel we over de kracht beschikken om de \nhuidige coronacrisis te overwinnen, zijn we de komende decennia in tal van opzichten kwetsbaar. \nDat vraagt om oplossingen vanuit de samenleving, maar zeker ook van de politiek. Deze eeuw \nvraagt om oude dogma\u2019s los te laten. En om meer overheidsingrijpen dan we als liberalen gewend \nzijn te erkennen. Een sterke overheid moet vooral keuzes durven maken, ook als deze moeilijk zijn.",
  "Een terugtrekkende overheid gold decennialang als het recept voor een goed \nondernemingsklimaat, economische groei en stijgende welvaart van mensen. Die doelen zijn \nvoor ons nog steeds leidend, maar het recept moeten we kritisch tegen het licht houden, \nwant de markt alleen is niet altijd in staat gebleken dit zelf goed te regelen. Tijdens de \nliberale strijd tegen een te grote en betuttelende overheid is de macht van sommige private \npartijen soms doorgeschoten. Door technologische ontwikkelingen groeien bedrijven snel \nuit tot monopolies, of zijn bedrijven ontstaan die miljarden aan omzet kunnen behalen zonder \nvoldoende bij te dragen aan de samenleving. Onze belastingregels zijn niet voorbereid op een \ndigitaliserende economie, waardoor bedrijven winsten kunnen maken zonder echt in een land \ngevestigd te zijn. Hierdoor kunnen landen moeilijk belasting heffen over deze bedrijven. De \nmeerderheid van de ondernemingen draagt wel bij aan de samenleving, en heeft ook last van \ndeze uitwassen. Het is dus in het belang van het bedrijfsleven zelf als we aan deze uitwassen \npaal en perk stellen, want zo beschermen we de meeste goedwillende bedrijven tegen \noneerlijke concurrentie. Die bescherming is cruciaal, want onze welvaart hebben we te danken \naan onze ondernemers en alle hardwerkende Nederlanders, en zij zullen de komende jaren \nook moeten zorgen voor de economische groei die hard nodig is om ons uit de coronacrisis \nte helpen. Maar als het algoritme van \u00e9\u00e9n zoekmachine, boekingswebsite of maaltijdbezorger \nbepaalt welke lokale ondernemer in beeld komt bij consumenten, werkt dat net zo verstikkend \nvoor het mkb als te veel overheidsregels. Nederland kan niet zonder haar ondernemers, groot \nen klein, en bedrijven hebben behoefte aan een gezond ondernemingsklimaat. Dat kan alleen \nbestaan wanneer de overheid als marktmeester optreedt tegen uitwassen.",
  "Daar komt bij dat in een moderne economie niet alle bedrijven handelen in tastbare \nproducten. Zo zijn data over personen en hun consumentengedrag de \u2018grondstof\u2019 waarmee \ndigitale platforms goud geld verdienen. Om ervoor te zorgen dat deze handel volgens onze \nregels gebeurt, om de controle te versterken, en om de mogelijkheden te vergroten dat we \ner belasting over kunnen heffen, moeten we zorgen dat de data in Europese centra wordt \nopgeslagen en onder Europese wetgeving valt. Ook via eigen investeringen zal de overheid \nzich actiever mengen in de economie dan we de afgelopen decennia gewend waren. Daarom \nheeft de overheid een fonds met twintig miljard euro opgericht om te besteden aan innovatie, \ninfrastructuur en onderwijs waar de markt dat niet zal doen. Want een snelle spoorverbinding \ntussen twee steden versterkt wel de Nederlandse economie als geheel, maar is niet het \nproject waar een private investeerder direct geld aan verdient.",
  "We kunnen ook niet negeren dat geopolitiek en economie meer met elkaar verweven raken. \nIn toenemende mate hebben ondernemers te maken met oneerlijke concurrentie van \nbuitenlandse, staatsgeleide bedrijven. Dit zorgt ook voor het ongewenste effect dat als wij \nbijvoorbeeld een haven privatiseren, een ander land het via een staatsbedrijf voor het zeggen \nkan krijgen. Dan leidt privatisering niet tot marktwerking maar tot strategische afhankelijkheid. \nDeze veranderingen maken het nodig dat we de rol van de overheid als marktmeester \nversterken en veranderingen doorvoeren, zodat de creativiteit van het kapitalisme en de vrije \nmarkt weer werken voor de mensen. De volgende uitgangspunten zijn leidend:",
  "\u25b6\nEen sterke overheid moet soms ingrijpen in de economie. Door maatschappelijk verantwoorde \ndeelnames in strategische bedrijven en het beschermen van vitale infrastructuur houdt \nNederland zeggenschap over wat er in eigen land gebeurt, gaan we onwenselijke buitenlandse \nbe\u00efnvloeding tegen en beschermen we een gezonde vrije markt, die ons zoveel welvaart \ngebracht heeft. Deze deelnames zijn tijdelijk van aard. Dat vraagt ook om bestrijding van \nmonopolies, kartels en misbruik van marktmacht.",
  "Een economie die werkt voor de mensen",
  "Een stabiele en sterke samenleving begint met een brede middengroep. Net als in veel andere \nlanden zien we dat juist de middengroepen onder druk staan. De laatste decennia zien we de \nwinsten toenemen, maar de loonstijgingen achterblijven. De hoogste inkomens profiteren sterker \nvan economische groei en de laagste inkomens kunnen vaak een beroep doen op uitkeringen \nen toeslagen. De middeninkomens vallen daar vaak net buiten, maar zien wel dat hun lasten \nstijgen en de groei van pensioen of loon achterblijft. Dit vraagt om andere keuzes en aandacht \nvoor het midden. Het gaat de komende jaren niet over de omvang van de overheid, maar of een \nsterke en effici\u00ebnte overheid economische groei kan stimuleren en middengroepen meer kan \nlaten profiteren van de groeiende welvaart. De afgelopen jaren is gewerkt aan het verlagen van de \ninkomstenbelasting voor iedereen. De komende jaren moeten we de positie van middeninkomens \nin de samenleving verder versterken. Om de daarvoor benodigde economische groei te halen \nis het ook van belang dat we meer gaan werken, dat we werken ook echt lonender maken, dat \nwe mensen erop vooruit laten gaan en dat we door innovatie onze productiviteit verhogen. De \nkomende jaren zetten we in op:",
  "\u25b6\nMiddeninkomens, werkenden en ondernemers erop vooruit laten gaan door verlagen van de \nbelastingen met een middeninkomenskorting. We verhogen de arbeidskorting en breiden \ndeze uit, gericht op werkende middeninkomens.  We zetten ons in om de belastingen verder te \nverlagen en de belastingwetgeving te vereenvoudigen.",
  "\u25b6\nStimuleren van meer en voltijd werken door middel van een werkbonus. We verlagen de \ninkomstenbelasting om mensen te stimuleren meer te gaan werken,.",
  "\u25b6\nEen hogere overheidsbijdrage in de kinderopvang voor mensen met een middeninkomen. Zo \nontlasten we werkende ouders verlagen we de lasten en stimuleren we fulltime werken.",
  "\u25b6\nTegengaan van stijgende lasten door de belasting op de energierekening te verlagen, de \nstijging van de woonlasten te maximeren en stijging van de zorgkosten te beperken. We \nwerken toe naar een verdere verlaging van de lasten voor huiseigenaren, bijvoorbeeld door het \neigenwoningforfait te moderniseren. En wanneer de overheid geld overhoudt, gaat dit voortaan \nvoornamelijk naar lastenverlichting voor middeninkomens en het mkb.",
  "\u25b6\nToewerken naar een rechtvaardig systeem dat spaarders en beleggers niet bestraft. In box 3 \nwordt belast over het re\u00ebel ontvangen rendement. We hebben daarbij extra aandacht voor de \nkleine spaarder en belegger.",
  "\u25b6\nModernisering van het belastingstelsel, door (nieuwe vormen van) kapitaal in de digitale \neconomie, zoals data, te belasten, en door bedrijfswinsten te belasten waar deze worden \nbehaald. Hiermee kunnen de lasten voor middeninkomens en ondernemers verlaagd worden. \nWij zetten ons in om deze afspraken zoveel mogelijk internationaal te maken, zoals in Oeso-\nverband.",
  "\u25b6\nTegengaan van belastingontduiking en onwenselijke fiscale constructies waarmee bedrijven \nbelastingen kunnen ontduiken of ontwijken. Waar het kan leggen we deze afspraken zoveel \nmogelijk internationaal vast, om Nederlandse bedrijven niet onnodig op achterstand te zetten. \nWe maken internationaal afspraken in Oeso-verband om te komen tot een minimumniveau \naan belastingen.",
  "\u25b6\nVereenvoudiging van het belasting- en toeslagenstelsel, waarbij toeslagen zoveel mogelijk",
  "\u25b6\nDe meeste bedrijven zijn van goede wil, maar bij de ondernemingen die niet uit zichzelf aan \nde samenleving bijdragen, is het aan de overheid om wederkerigheid te garanderen. Daarom \nzorgt zij voor actieve bescherming van consumenten en kleine ondernemers en gaat de \nsamenleving meer profiteren van economische groei via op het mkb en middeninkomens \ngerichte lastenverlagingen.",
  "worden omgezet in lagere lasten. We onderzoeken zo snel mogelijk manieren om dit vorm te \ngeven, waarbij het principe voorop staat dat middeninkomens niet te veel nadeel ondervinden \nin hun inkomen en dat werken lonend blijft.",
  "Onze economische groei, welvaart en welzijn hebben we te danken aan ondernemers, innovatieve \nstartups, hardwerkende zelfstandigen, solide familiebedrijven, het ijzersterke mkb en wereldwijd \nopererende bedrijven en instellingen. Allemaal dragen ze bij aan economisch herstel en groei, \nscheppen ze banen en maken ze innovatieve producten of diensten. Die innoverende kracht van \nondernemers is in de coronacrisis alleen maar belangrijker geworden. Want zonder ondernemers \nis de overheid nergens. Het geld dat de overheid uitgeeft, moet eerst verdiend worden. De VVD \nwil ondernemerschap dus stimuleren. Daar hebben we de afgelopen jaren al stappen in gezet, \nbijvoorbeeld door het verlagen van de vennootschapsbelasting en een investeringsaftrek voor \nbedrijven die investeren in de Nederlandse economie en zo bijdragen aan economische groei. \nDaarnaast is meer ruimte gecre\u00eberd om fiscaal gunstig een tablet, computer, werkmateriaal \nof product uit eigen zaak aan werknemers te geven. Ook willen we de regeldruk verminderen, \nbijvoorbeeld door bij nieuwe regels al vroeg te toetsen of mkb\u2019ers er niet te veel last van hebben. \nMaar we zijn er nog niet. We moeten ondernemerschap blijven stimuleren. De komende jaren ze \nen wij in op:",
  "\u25b6\nSteun aan ondernemers die getroffen zijn door de coronacrisis. We zorgen voor steunpakketten \nwanneer dat nodig is en verlengen steunmaatregelen, zoals extra garantstellingen voor mkb-\nkredieten, bijdrages aan het loon en de vaste lasten, lagere provisies bij de bmkb-leningen en \nfiscale maatregelen zolang de Coronacrisis duurt. Na de crisis helpen wij ondernemers waar \nmogelijk met hun schulden en het verrekenen van verliezen, en om hun bedrijf weer op te \npakken, en om de economie weer snel op te laten starten.",
  "\u25b6\nLagere lasten voor het mkb via een middenstandskorting waarmee we de werkgeverslasten \nspecifiek voor kleine bedrijven verlagen en de premie voor het arbeidsongeschiktheidsfonds \nmede te laten afhangen van de bedrijfsgrootte.",
  "\u25b6\nVereenvoudigen en verruimen van de werkkostenregeling zodat mkb\u2019ers meer in hun personeel \nkunnen investeren, bijvoorbeeld via scholing of door het vergoeden of verstrekken van een \nbetere thuiswerkplek.",
  "\u25b6\nVerdere vermindering en vereenvoudiging van regelgeving. Voor veel ondernemers zijn er \nnog altijd te veel regels en regeldruk. We komen met een meetbaar doel om regelgeving te \nverminderen. Regelgeving moet zo eenvoudig en concreet mogelijk zijn en mag niet verder \ngaan dan nodig is. We bieden mensen zoveel mogelijk de kans om zich te verdedigen met \ntegenbewijsregelingen met objectieve criteria en hardheidsclausules. Ook hanteert de overheid \nbij alle wetgeving een MKB-toets en vervallen alle extra regels voor het mkb automatisch na \neen vaste termijn, zodat we bij verlenging steeds opnieuw moeten nadenken of het nog wel \nnodig is. We versterken de rechtszekerheid en rechtsbescherming van ondernemers.",
  "\u25b6\nBetere dienstverlening bij instanties als de belastingdienst voor het mkb en belastingbetalers. \nWe brengen de menselijke maat terug, bijvoorbeeld door extra teams en aanspreekpunten \nvoor het mkb op te richten. Bezwaar maken wordt makkelijker en de belastingdienst legt haar \nbesluiten beter uit. Ondernemers krijgen duidelijker te zien wat de stand van hun verzoek \nis en waar hun documenten zich bevinden. Er komt redelijkheid vanuit de belastingdienst \nwanneer mensen niet aan verzoeken kunnen voldoen, bijvoorbeeld door ziekte. Ook de \ndienstverlening bij periodieke aangiften wordt verbeterd. Mkb\u2019ers en belastingbetalers krijgen \neerder compensatie als de belastingdienst zijn zaken niet op orde heeft, en ze hoeven niet te \nbetalen voor communicatie met de overheid, bijvoorbeeld voor het doen van belastingaangifte \nvia bijvoorbeeld de verplichte aanschaf van digitale producten.",
  "proces rond de afwikkeling van faillissementen gericht op het belang van schuldeisers en de \nbetrokken ondernemer.",
  "\u25b6\nMeer financieringsmogelijkheden voor ondernemers. Dit doen we bijvoorbeeld door het \nopheffen van het verpandingsverbod en het uitbreiden van de garantieregeling voor mkb-\nkredieten. Ook stellen we meer garanties ter beschikking voor niet-bancaire financiering. \nDurfkapitaal wordt fiscaal gestimuleerd door een vrijstelling in Box 3. En we werken verder aan \nde kapitaalmarktunie, zodat ondernemers ook financiering uit andere landen in de EU kunnen \nhalen.",
  "\u25b6\nSchrappen \nvan \nnormen \nvoor \nmaatschappelijk \nverantwoord \nondernemen \nbij \nexportkredietverzekeringen als deze strenger zijn dan wat andere Oeso-landen doen. Ook \nzetten we ons ervoor in dat andere landen, zoals China, zich binden aan internationale normen \nvoor exportkredietverzekeringen. Zo krijgen Nederlandse ondernemers een eerlijke kans \ntegenover buitenlandse bedrijven.",
  "\u25b6\nStimuleren van innovatie in de financi\u00eble sector. We verlagen de toezichtlasten voor innovatieve \nfinanciering en cre\u00ebren garantieregelingen die niet-bancaire financiering beter dekken.",
  "\u25b6\nOndersteunen van startups en scale-ups. We verbeteren hun toegang tot innovatieregelingen \nzoals de WBSO, en tot de onderzoeken en achterliggende data van publieke kennisinstellingen. \nOok maken we het voor startups en scale-ups makkelijker om samen te werken met \nonderwijs- en kennisinstellingen en het bedrijfsleven en helpen we bij het vinden van talentvolle \nwerknemers waarmee startups kunnen groeien. We streven ernaar om startups en scale-ups \nhun talentvolle personeel makkelijker op een andere manier uit te betalen, bijvoorbeeld met \naandelen of certificaten.",
  "\u25b6\nSteun aan ondernemers en families die geraakt worden door veranderende wetgeving. Daarom \nzetten wij ons bijvoorbeeld in om ondernemers die getroffen worden door de veranderende \nwetgeving over de verwijdering van asbest te ondersteunen.",
  "\u25b6\nMeer zeggenschap voor ondernemers over hun eigen openingstijden. Daarom trekken we de \nhuidige Winkeltijdenwet in en moderniseren we deze.",
  "Investeren in economische groei",
  "Meer welvaart betekent meer mogelijkheden om langer, gezonder en gelukkiger te leven. De \nafgelopen jaren is het fundament gelegd om de welvaart in Nederland verder te vergroten. Voor de \ncoronacrisis zijn de overheidsfinanci\u00ebn op orde gebracht, is de staatsschuld fors teruggebracht en \nis het investeringsklimaat versterkt. Hierdoor was het mogelijk om de eerste economische klap als \ngevolg van het coronavirus op te vangen. Met diverse stimuleringspakketten, veelal gericht op het \nbehoud van werkgelegenheid, zijn ondernemers tijdens de coronacrisis ondersteund. Dit kunnen \nwe echter niet structureel volhouden. Daarom zullen we stevig moeten inzetten op economisch \nherstel en meer economische groei, zodat we onze toekomstige welvaart zeker stellen. De \nvraag hoe we ons geld verdienen is belangrijker dan ooit. Gerichte investeringen en een goed \ninvesterings- en ondernemersklimaat zijn daarvoor essentieel. De komende jaren zetten we in op:",
  "\u25b6\nHerstel van de economie. Het op orde brengen van de overheidsfinanci\u00ebn na de coronacrisis \nmoet in een rustig en verstandig tempo, zonder het economisch herstel onnodig te schaden. \nEr wordt dus niet direct bezuinigd om begrotingstekorten weg te werken. We stimuleren \nondernemerschap en ondersteunen middeninkomens met verstandig financieel beleid gericht \nop economische groei.",
  "\u25b6\nVerstandig en sterk beleid rond de overheidsfinanci\u00ebn zodat de begroting en schuld in de \ntoekomst houdbaar blijven. Tijdens de coronacrisis accepteren we tijdelijk een hoger tekort \nen hogere schuld, om te kunnen investeren in economisch herstel. Wanneer het economisch \nherstel doorzet, kijken we opnieuw of aanvullend beleid nodig is om economische groei te \nversterken en de overheidsfinanci\u00ebn structureel te verbeteren. Waarbij het uitgangspunt is dat \nde staatsschuld houdbaar moet zijn.",
  "\u25b6\nDuurzame groei, door verduurzamingsregelingen voor ondernemers zoals de Energie-\ninvesteringsaftrek en de Investeringssubsidie Duurzame Energie, uit te breiden.",
  "\u25b6\nVerbetering van het Nederlandse vestigings- en investeringsklimaat. Dat betekent investeren in \nuitmuntend onderwijs, infrastructuur van wereldklasse, een goed functionerende arbeidsmarkt, \ninnovatie, het versterken van de posities van startups en scale-ups en lage belastingen. De \nambitie van Nederland moet zijn om bij de leidende kenniseconomie te horen, zoals Duitsland, \nZwitserland, de Scandinavische landen en Singapore. De staatsschuld mag tijdelijk toenemen \nvoor investeringen die het groeivermogen structureel versterken. Hiervoor ze en we het \nNationaal Groeifonds in.",
  "\u25b6\nExtra investeringen door bedrijven. De investeringskorting voor het bedrijfsleven (BIK) houden \nwe in stand tot en met 2022. Daarna blijft dit budget beschikbaar om het investerings- en \nvestigingsklimaat te verbeteren. Investeringen door kleine bedrijven stimuleren we door de \nKleinschaligheidsinvesteringsaftrek (KIA) uit te breiden.",
  "\u25b6\nInnovatie en ontwikkeling van \u2018sleuteltechnologie\u00ebn\u2019 zoals kunstmatige intelligentie en \nruimtevaart via overheidsinvesteringen en financi\u00eble steun aan bedrijven, bijvoorbeeld via het \nfonds Invest-NL en via het aantrekken van private financiering. De overheid zet zich in om te \nzorgen voor snel(ler) en toegankelijk internet door het hele land. De overheid stelt zich vaker op \nals eerste klant in grote projecten om zo aanjager te zijn van belangrijke innovaties in de markt, \nen dekt een groter deel van het mogelijke verlies bij risicovolle maar innovatieve projecten. \nZo versterken we ook innovatieve regionale centra zoals Brainport Eindhoven, Hydrogen and \nInnovation Valley, Seed Valley en de Foodvalley rond Wageningen. We versterken sectoren van \nde toekomst, zoals ruimtevaart(industrie) en de kennis die daarmee gepaard gaat.",
  "\u25b6\nGroei van Schiphol en de Rotterdamse haven zodat Nederland als handelsland verbonden blijft \nmet de wereld. Ook digitale verbindingen hebben onze aandacht, zoals Digital Mainport. We \ninvesteren in infrastructuur en verbindingen met onze buurlanden, ook in de grensregio\u2019s en het \nontsluiten van regio\u2019s binnen Nederland. Krimpregio\u2019s hebben hierbij onze aandacht.",
  "\u25b6\nAantrekken van buitenlandse bedrijven en hun hoofdkantoren. Ook voorkomen we dat (grote) \nbedrijven vertrekken naar het buitenland door het versterken van ons vestigingsklimaat. \nDaarvoor houden we lasten laag en blijven we investeren in infrastructuur en onderwijs. Ook \nbreiden we het budget en de bevoegdheden van het Netherlands Foreign Investment Agency \n(NFIA) uit.",
  "\u25b6\nEuropese harmonisatie op het gebied van CO2-heffingen en een Europese hervorming van het \nEmissie Handelssysteem (ETS). Zo ze en we Nederlandse ondernemers niet op achterstand.",
  "\u25b6\nBehoud van de bedrijfsopvolgingsregeling in de inkomstenbelasting en schenk- en erfbelasting, \nomdat deze van groot belang is voor de continu\u00efteit van onze (familie)bedrijven. Bestaande \nknelpunten die toepassing van de regeling onnodig beperken, heffen we op.",
  "\u25b6\nVersterking van de vrijetijdseconomie en de horeca. Deze sectoren vormen een belangrijk \nonderdeel van de Nederlandse economie en hebben effecten op veel andere sectoren in de \neconomie. Ook zetten we in op verspreiding van toerisme over het land heen.",
  "Modernisering van de economie",
  "De wereld verandert snel als gevolg van globalisering en technologische vooruitgang. Dat biedt \nveel kansen voor Nederlandse ondernemers, die hun goederen en diensten over de hele wereld \nkunnen verkopen. Nieuwe technologische ontwikkelingen stellen ons bovendien in staat om over \nde hele wereld met elkaar te communiceren, gegevens uit te wisselen en boodschappen te doen. \nDeze ontwikkelingen stellen ondernemers ook voor nieuwe uitdagingen, zoals concurreren met \nstaatsgeleide bedrijven (Big State) en snel opkomende digitale bedrijven (Big Tech), die de (digitale) \neconomie volledig dreigen te domineren. Dit ondermijnt het gelijke speelveld voor ondernemers \nen de positie van consumenten. Geopolitiek, economie en technologie raken steeds meer met \nelkaar vermengd. Nederlandse mkb\u2019ers verdienen daarom meer bescherming tegen oneerlijke \nconcurrentie van Big Tech- en Big State-bedrijven. De komende jaren zetten we in op:",
  "Om innovatieve bedrijvigheid in Nederland te houden, zal de overheid in de toekomst vaker in \ngroeiende, veelbelovende ondernemingen investeren. Tot voor kort financierde de staat alleen \nonderzoek en ontwikkeling, en konden marktpartijen daar een verkoopbaar product van maken. \nAls liberalen voelden we ons daar goed bij, want de overheid moet zuinig zijn met belastinggeld.",
  "Maar helaas zien we nu dat buitenlandse investeerders en overheden azen op onze kennis en \nde veelbelovende \u2018start ups\u2019 die met geld van de Nederlandse belastingbetaler tot stand komen, \nen de kennis en toekomstige banen mee de grens over nemen. Dan is het nodig dat de overheid \nsoms een aandeel neemt in de vervolgstap.",
  "Daarom investeerde de staat dit jaar 20 miljoen euro in een opkomende producent van nieuwe \ngeavanceerde chips, om de productie in het cluster van bedrijven en onderwijsinstellingen rondom \nEindhoven te houden. Als we als samenleving waarde voor het onderzoeksgeld van de overheid \nwillen zien, zal het vaker nodig zijn dat \u2018de staat als investeerder en zelfs ondernemer\u2019 zo\u2019n actieve \nrol speelt.",
  "EU-lidstaten om het mededingingsrecht te versoepelen en \u2018Europese kampioenen\u2019 op te \nrichten. We willen juist een competitieve interne markt waarbij de Europese Commissie als \nmarktmeester ingrijpt wanneer bedrijven (uit derde landen) misbruik maken van hun macht. Zo \nmoeten de boetes voor het overtreden van mededingingsregels omhoog.",
  "\u25b6\nSterker toezicht op marktmacht. We geven de Autoriteit Consument en Markt (ACM) meer \nbevoegdheden. Zo kan de ACM bedrijven en bedrijfstakken afsplitsen en \u2018structurele \nmaatregelen\u2019 opleggen, zoals een tijdelijk verbod op het opkopen van startups wanneer \ndominante bedrijven concurrentie proberen uit te sluiten.",
  "\u25b6\nBestraffen van misbruik door de nationale boetes voor marktmisbruik en kartelvorming te \nverhogen.",
  "\u25b6\nWe beschermen consumenten tegen fraude op webwinkels, pakken neprecensies aan en \nmaken het transparant wanneer iets een advertentie is.",
  "\u25b6\nVersterken van de positie van kleine ondernemers ten opzichte van de overheid. We scherpen \nde Wet Markt en Overheid aan, zodat het voor (semi-)overheden moeilijker wordt om \nondernemers weg te concurreren. We voorkomen eveneens dat (semi-)overheidsorganisaties \neen oneerlijk voordeel krijgen vanwege subsidies. Ook zorgen we ervoor dat de overheid \neerder haar rekeningen aan ondernemers betaalt.",
  "\u25b6\nInternationale afspraken over een minimumniveau voor de bijdrage aan de samenleving van \nbedrijven in het land waar ze gevestigd of actief zijn.",
  "\u25b6\nEen gelijk speelveld tussen het lokale mkb, grote (tech)bedrijven en andere sectoren in de \neconomie, bijvoorbeeld waar het gaat om inkoopmacht of belastingplicht.",
  "\u25b6\nEen doeltreffende, sterke maar ook menselijke overheid die meebeweegt met de economie. \nDaarvoor evalueert de overheid periodiek kritisch welke taken zij dient uit te voeren, welke beter \ndoor anderen kunnen worden gedaan en waar de overheid juist een extra stap moet zetten. \nBeleid wordt onderzocht op effectiviteit en effici\u00ebntie. De overheid zoekt de samenwerking met \nde samenleving en het bedrijfsleven.",
  "Het belang van groei",
  "Om te zorgen dat Nederland de komende decennia een van de beste landen ter wereld blijft om in \nte leven, moeten we vol inzetten op economische groei. Want economische groei is zoveel meer \ndan alleen geld. Het stelt ons in staat om te investeren in een duurzame samenleving, zonder dat \ndit ten koste gaat van uitgaven aan zorg en onderwijs, terwijl mensen er wel in koopkracht op \nvooruit gaan.",
  "Op papier weten we in Nederland vaak wel wat er nodig is om onze arbeidsproductiviteit te \nverhogen, maar de praktijk blijft weerbarstig. We praten over \u2018een leven lang leren\u2019, zonder dat het \necht gebeurt. Vernieuwingen in het onderwijs en op de arbeidsmarkt zijn nodig zodat werknemers \nen mkb\u2019ers zich echt aanpassen aan continue veranderende technologie\u00ebn en markten. Daarom \nzijn investeringen in het onderwijs en de banen van de toekomst nodig.",
  "Soms moet de overheid een actieve rol nemen. Bijvoorbeeld via investeren in digitalisering, \nbiotechnologie en de banen van de toekomst, of met investeringen via het nieuwe groeifonds \nin onderzoek en innovatie rond kunstmatige intelligentie. Dat is een van de \u2018sleuteltechnologie\u00ebn\u2019 \ndie onze samenleving en economie zal transformeren, zoals eerder de boekdrukkunst en de \nstoommachine dat deden. En om de knapste koppen ter wereld op te leiden, zal de overheid \nmoeten zorgen voor excellent onderwijs. Met voldoende geld voor onderzoek en ontwikkeling \ndoor bedrijven, universiteiten en kennisinstellingen kan Nederland een vooraanstaande rol spelen.",
  "Ook goede infrastructuur is cruciaal, zodat bedrijven makkelijk kunnen samenwerken en werknemers \neen andere baan niet vanwege de reistijd afslaan. Want fysieke en digitale verbindingen maken \nde ecosystemen mogelijk waarin innovatie plaatsvindt. Denk aan de Nederlandse topcentra rond \nEindhoven en Wageningen. Op die plekken kunnen we onze economie en landbouw niet alleen \nschoner maken, maar ook nog geld verdienen aan de innovatie. Zo zijn de grote veranderingen \nvan deze eeuw geen bedreiging en kostenpost, maar het fundament onder onze toekomstige \neconomische groei.",
  "Aanpassen aan nieuwe markten\n \u25b6\nModerniseren van het Europese mededingingsrecht om (platform)bedrijven die data als \nverdienmodel hebben of hun diensten \u2018gratis\u2019 aanbieden, effectiever aan te pakken wanneer \nzij hun marktpositie misbruiken. We vergroten de rol van \u2018data\u2019 en \u2018gegevens\u2019 binnen \nhet mededingingsrecht, de definitie van \u2018markten\u2019 wordt verbreed en er komen nieuwe \nmeldingsdrempels.",
  "\u25b6\nMogelijkheden om (Big Tech-)bedrijven die hun marktmacht misbruiken (in Europees verband) \nopen te breken.",
  "\u25b6\nRegelgeving die de persoonlijke regie en eigendom over data versterkt. Dat betekent dat Big \nTech-bedrijven moeten betalen voor het gebruik van persoonlijke data. De data van kinderen \nworden op voorhand beter beschermd en kindermarketing wordt tegengegaan.",
  "\u25b6\nDe verplichte opslag van vitale persoonlijke data van Europeanen in Europa zelf, zodat \nEuropese privacywetgeving van toepassing blijft. In uitzonderlijke gevallen en als de belangen \ngewaarborgd kunnen worden kan opslag ook buiten Europa.",
  "\u25b6\nDelen van data door dominante platformbedrijven. We leggen dominante platformbedrijven \naanvullende eisen op om concurrentie en interoperabiliteit te versterken. We geven consumenten \nen bedrijven meer regie te geven over hun eigen data. Daarnaast moet de overstap naar andere \ndienstverleners worden vergemakkelijkt.",
  "Beschermen van de vrije markt\n \u25b6\nInternationale handel op basis van wederkerigheid, waarbij bedrijven uit derde landen alleen \nongehinderd toegang hebben tot de Europese interne markt als zij ook hun thuismarkt \nopenstellen. Handelsverdragen zijn hiervoor het meest effectieve middel.",
  "\u25b6\nExtra heffingen en desnoods weren van de interne markt bij bedrijven van buiten de Europese \nUnie die de markt ondermijnen, bijvoorbeeld omdat ze oneigenlijke staatssteun ontvangen.",
  "\u25b6\nAanscherpen van het mededingingsrecht en staatssteunregels voor bedrijven van buiten de \nEuropese Unie die op de interne markt actief willen zijn, zodat zij geen oneigenlijk voordeel \nmeer hebben ten opzichte van Europese bedrijven.",
  "\u25b6\nNieuw en strenger toezicht op ongereguleerde monopolisten en bedrijven die staatssteun \nontvangen van buiten de Europese Unie.",
  "\u25b6\nUitgebreider screenen van investeringen van buiten Europa. We introduceren een meldingsplicht \nbij investeringen in vitale sectoren en sleuteltechnologie, en verbieden investeringen die leiden \ntot ongewenste be\u00efnvloeding. We voeren de mogelijkheid tot een nationaal veiligheidsbeslag \nin om verkoop van vitale bedrijven of kennis te voorkomen.",
  "\u25b6\nBeter beschermen van strategische sectoren. We breiden de lijst met strategische sectoren uit \nzodat delen van de gezondheidszorg er ook onder vallen en zetten in op Europese afspraken om \nstrategische sectoren gezamenlijk te beschermen of op te bouwen. Het huidige onderscheid \nin strategisch en niet-strategische sectoren moet worden gemoderniseerd. We nemen eerder \neen staatsdeelneming in bedrijven, als dit het nationaal (economisch) belang kan beschermen. \nDe overheid versterkt het toezicht op de digitale veiligheid van vitale bedrijven.",
  "\u25b6\nBeschermen van Nederlandse ondernemers en productieprocessen, zeker nu in tijden van \ncrisis.",
  "\u25b6\nWe behouden kritieke productieprocessen (zoals medische apparatuur of medicijnen) in \nEuropa of Nederland. Bovendien voorkomen we zo veel mogelijk dat hele bedrijfstakken \nvoor toelevering van grondstoffen van \u00e9\u00e9n land afhankelijk zijn. We leggen meer en grotere \nstrategische (medische) voorraden aan, ook van kritieke materialen, zoals dat nu met olie \ngebeurt.",
  "De uitgangspunten achter onze sociale zekerheid staan nog steeds overeind, maar de \nuitwerking past niet meer bij de huidige tijd. Wij gaan uit van het principe dat iedereen die \nnaar vermogen bijdraagt aan de samenleving, kan rekenen op steun als het tegenzit, en dan \nzelf probeert om zo snel mogelijk weer op eigen benen te staan. Iedere werkende, ongeacht \ncontractvorm, verdient een goed vangnet tegen werkloosheid of arbeidsongeschiktheid. Om \neffectieve sociale zekerheid te garanderen die voor iedereen werkt, zijn hervormingen nodig. \nEen groot deel van de samenleving in de middengroepen kan hier namelijk vaak geen gebruik \nvan maken, terwijl juist zij een fors deel van de premies en belastingen betalen. Het gaat dan \nbijvoorbeeld om gezinnen met kinderen, maar ook gepensioneerden en kleine ondernemers.",
  "Het is tijd de wederkerigheid te versterken door deze groepen meer te laten profiteren. Veel \ntoeslagen en belastingkortingen zijn bijvoorbeeld gericht op lagere inkomens, waardoor \nmensen nauwelijks profiteren als zij wat meer uren gaan werken of een salarisverhoging \nkrijgen. Zo staat er een straf op het nemen van verantwoordelijkheid. Zeker voor een gezin met \nkinderen is het leven al snel erg duur. Om daar wat aan te doen zijn extra belastingkortingen \nen kinderopvangtoeslag voor werkenden in de middengroepen nodig.",
  "Ook een deel van de zzp\u2019ers komt er niet goed vanaf. De afgelopen jaren is er veel aandacht \ngeweest voor mensen die eigenlijk niet echt ondernemer zijn, maar tegen hun zin in de positie \nvan \u2018zelfstandige\u2019 terechtkomen. Maar het helpen van zzp\u2019ers vraagt ook dat we een duidelijk \nonderscheid maken en oog hebben voor de zelfstandigen die best zelf willen ondernemen \nen een aardig uurtarief rekenen, maar telkens ervaren dat onze arbeidswetgeving en sociale \nzekerheid gebaseerd zijn op werknemers met een arbeidscontract. \nAls mensen dan voor zichzelf beginnen, bestraffen we hun ondernemingszin. Een \narbeidsongeschiktheidsverzekering waar iedereen terecht kan, biedt dan echte keuzevrijheid \ntussen een dienstverband en zelfstandig ondernemerschap.",
  "De analyse van de Commissie-Borstlap bevestigt onze overtuiging dat hervormingen op de \narbeidsmarkt nodig zijn, om de arbeidsmarkt beter te laten werken voor gewone mensen en \nhet mkb. Bij een arbeidsmarkt die blijft veranderen hoort bovendien een flexibele zekerheid \nvoor werknemers. Een flexicurity naar Deens model, met een hogere uitkering direct na \nbaanverlies en gericht op het vinden van nieuw werk met extra mogelijkheden voor scholing. \nDat is ook goed voor bedrijven. Als we de financi\u00eble risico\u2019s voor het mkb verminderen als zij \nmensen in dienst nemen, dan zorgt dat voor meer banen en economische groei. De volgende \nuitgangspunten zijn leidend:",
  "\u25b6\nEen sterke overheid die zorgt voor een goedwerkend en meeverend vangnet bij inkomensverlies \nof arbeidsongeschiktheid voor alle werkenden, inclusief zzp\u2019ers.",
  "\u25b6\nWederkerigheid waarbij iedereen die naar vermogen bijdraagt aan de Nederlandse samenleving \nwordt beloond, en mensen die minder bijdragen, ook minder een beroep kunnen doen op de \nsamenleving.",
  "\u25b6\nOnderscheid in de omvang van bedrijven, zodat kleinere ondernemers minder risico lopen \nals een van hun werknemers iets overkomt. Mensen met een arbeidsbeperking worden \ngestimuleerd en geholpen om toch naar vermogen deel te nemen aan het arbeidsproces. \nHierbij hebben ondernemers en overheid samen de verantwoordelijkheid om te zorgen voor \nvoldoende passend werk. Dit moet zowel voor de ondernemer als de werknemer voordelig zijn.",
  "\u25b6\nBetere toegankelijkheid van de arbeidsmarkt voor senioren. Dit arbeidspotentieel kan mede \nhelpen bij het terugdringen van personeelstekorten.",
  "Veel ondernemers zijn geraakt door de coronacrisis. Dit geldt bijvoorbeeld voor bedrijven in de \nhoreca, reisbranche, evenementen, cultuur en detailhandel en andere sectoren waar de crisis zich \ndoet voelen. Om hen te ondersteunen zijn omvangrijke steunmaatregelen ingevoerd. Voor veel \nondernemers blijft economisch herstel hard nodig. De prioriteit van overheidsmaatregelen die dat \nherstel faciliteren ligt bij de vele bedrijven in het midden- en kleinbedrijf (mkb). De afgelopen jaren \nzijn belangrijke stappen gezet om de problemen met loondoorbetaling bij ziekte aan te pakken \nen het ontslagrecht te vereenvoudigen. Ook is veel aandacht besteed aan het voorkomen van \nschijnconstructies en het verminderen van de fiscale verschillen tussen werknemers en zzp\u2019ers. \nDe komende jaren is er behoefte aan gerichte lastenverlichting en het verkleinen van financi\u00eble \nrisico\u2019s voor kleine werkgevers. Zelfstandigen moeten een betere bescherming krijgen tegen \ninkomensverlies en schijnconstructies worden verder beperkt. Daar staat tegenover dat echte \nzelfstandigen ruimte en zekerheid verdienen. De komende jaren zetten we in op:",
  "\u25b6\nLagere lasten voor het mkb, via een middenstandskorting waarmee we de werkgeverslasten \nspecifiek voor kleine bedrijven verlagen en door de premie voor het arbeidsongeschiktheids-\nfonds mede te laten afhangen van de bedrijfsgrootte. We maken bij het onderscheid tussen \ngrotere en kleine bedrijven geen onderscheid naar rechtsvorm van het bedrijf.",
  "\u25b6\nMinder risico\u2019s voor kleine bedrijven die mensen in dienst nemen. We zonderen kleine \nwerkgevers uit van bovenwettelijke afspraken over loondoorbetaling bij ziekte in een sectorale \ncao. Zij mogen wel zelf kiezen om meer te doen dan hun wettelijke plicht.",
  "\u25b6\nVerlagen van de loondoorbetaling bij ziekte voor kleine werkgevers met minder dan 25 \nwerknemers naar \u00e9\u00e9n jaar. De overheid compenseert het tweede jaar, zodat kleine werkgevers \nsneller mensen in dienst zullen nemen.",
  "\u25b6\nMeer hulp voor kleine ondernemingen die moeten stoppen door pensionering, ziekte of \noverlijden. We zorgen dat zij de compensatie voor de transitievergoeding aan hun werknemers \nook als voorschot kunnen krijgen. Dit helpt ondernemers die hun geld vast hebben zitten in hun \nbedrijf. Daarnaast zetten we in op het terugdringen van restschulden en het verbeteren van \ndoorstartmogelijkheden.",
  "\u25b6\nMeer voorspelbaarheid voor kleine werkgevers. We maken het mogelijk om de opzegtermijn \nvan werknemers contractueel te verlengen naar drie maanden, zodat kleine bedrijven meer tijd \nhebben om te zorgen voor goede opvolging. De langere opzegtermijn geldt dan ook voor de \nwerkgever.",
  "\u25b6\nEen beter vangnet voor ondernemers en zelfstandigen (zzp\u2019ers). We stellen ondernemers \nen zelfstandigen die in de bijstand terechtkomen het eerste jaar vrij van de vermogenstoets. \nDit voorkomt dat ondernemers die bereid waren risico\u2019s te nemen, direct hun eigen woning \nmoeten verkopen of hun pensioenvermogen moeten opeten.",
  "Zelfstandigen (zzp)\n \u25b6\nEen betaalbare, verplichte basisverzekering voor arbeidsongeschiktheid voor zelfstandigen. \nDit maakt een betaalbare verzekering tegen arbeidsongeschiktheid voor alle werkenden \nbereikbaar, waarbij we zoveel mogelijk keuzevrijheid behouden. Door deze verzekering op \nbasisniveau in te richten en collectief te organiseren, blijft de premie laag. Ook komt er een \nacceptatieplicht, zodat mensen die een ziekte gehad hebben, zich kunnen verzekeren wanneer \nze hun leven weer oppakken.",
  "\u25b6\nEen uitzondering op de verplichte arbeidsongeschiktheidsverzekering voor zelfstandigen \ndie een private arbeidsongeschiktheidsverzekering hebben en voor de agrarische sector. \nDe agrarische sector kent zelf goede regelingen, waardoor de verplichting niet nodig is. Ook \nzonderen we mensen uit die een klein inkomen (bij)verdienen, bijvoorbeeld door naast hun \nbaan een kleine webwinkel te runnen. Bredere uitzonderingen worden toegestaan voor zover \ndie niet leiden tot anti-selectie.",
  "Iedereen die naar vermogen bijdraagt aan de samenleving,  kan terugvallen op bescherming \nals het tegenzit. De overheid heeft de verantwoordelijkheid om voor iedere Nederlander een \nbasisniveau aan sociale zekerheid te garanderen. Daarbij hoort een goed functionerend sociaal \nvangnet dat gericht is op inkomensbescherming en ondersteuning naar nieuw werk. Ons doel is \ndat zoveel mogelijk mensen aan het werk zijn, in plaats van langs de kant staan. Hierbij hanteren we \nde principes van flexicurity: een hogere werkloosheidsuitkering die omlaag gaat naarmate deze \nlanger duurt, eenvoudiger ontslagrecht en sterke re-integratie naar nieuw werk. De komende jaren \nzetten we in op:",
  "\u25b6\nMeer sociale bescherming door een hogere uitkering direct na baanverlies. De WW-uitkering \ngaat in de eerste maanden omhoog wordt daarna stapsgewijs afgebouwd. De WW beperkt \nhierdoor het inkomensverlies bij ontslag en stimuleert om zo snel mogelijk nieuw werk te vinden.",
  "\u25b6\nModernisering van het ontslagrecht zodat kleine ondernemers sneller mensen in dienst \nnemen. Daarbij kan de rechter een ondernemer niet dwingen iemand in dienst te houden die \nniet functioneert of die de persoonlijke verhoudingen verstoort. Daar staat tegenover dat de \nrechter een hogere vergoeding op kan leggen na onterecht ontslag.",
  "\u25b6\nMinder risico\u2019s voor werkgevers om mensen voor onbepaalde tijd in dienst te nemen. Werkgevers \nbetalen voor mensen met een contract voor onbepaalde tijd minder premie, zodat het loont om \nmensen in vaste dienst te nemen. Ook stimuleren we werkgevers om meer voltijdscontracten \naan te bieden. Moderne contractvormen zoals oproep-,  payroll- en uitzendcontracten blijven \nwel mogelijk om onvoorspelbaar werk te organiseren en kleine werkgevers te ontlasten. \nJongeren tot 21 jaar worden uitgezonderd van de hoge WW-premie voor flexibele en tijdelijke \ncontracten.",
  "\u25b6\nBetere begeleiding naar werk. We maken het aantrekkelijk om met een bijstandsuitkering \nte starten met werken in deeltijd door ruimere bijverdiengrenzen. Wie een bijstandsuitkering \naanvraagt krijgt een intakegesprek waarbij een concreet plan wordt opgesteld richting \nwerk. Daarbij verbeteren we ook de baankansen voor mensen met een arbeidsbeperking, \ndoor begeleiding en ondersteuning op de werkvloer en door ervoor te zorgen dat werken \naltijd loont. We kijken steeds naar wat mensen wel kunnen en zorgen dat mensen minder \nsnel worden afgeschreven. Voor groepen waarvoor de stap naar regulier werk nog te groot is \nzorgen we dat hulp, zoals beschut werk en leerwerkplekken, beter beschikbaar is en zorgen \nwe dat bestaande budgetten binnen het sociaal domein meer ingezet kunnen worden voor \ndeze (publieke) leerwerkplekken.",
  "\u25b6\nEen transparant beoordelingssysteem (schattingsbesluit) voor arbeidsongeschiktheid, dat \nbeter aansluit bij de praktijk. Daarbij kijken we naar wat mensen wel kunnen en schrijven we \nmensen minder snel af.",
  "\u25b6\nE\u00e9n samengevoegde en meer overdraagbare verlofregeling voor zaken als geboorte, \nouderschap, kortdurende zorg en calamiteiten, zodat mensen verlof kunnen inzetten op een \nmanier die bij hun situatie past.",
  "\u25b6\nEen eigen positie voor zzp\u2019ers in de Sociaal-Economische Raad (SER), naast werkgevers en \nvakbonden. Zelfstandigen kunnen zo meepraten over beleid dat hen direct raakt.",
  "\u25b6\nScherper en duidelijker onderscheid tussen echte zelfstandigen en schijnzelfstandigen. \nEr komt voor zzp\u2019ers een eigen rechtspositie in het Burgerlijk Wetboek, naast werknemers. \nMinimale eisen voor zzp- schap zijn dat iemand zelf beslist over het aannemen of weigeren van \nopdrachten en zijn eigen tarieven kan vaststellen. Hierdoor is de beoordeling of iemand een \nechte zzp\u2019er is objectiever en voorspelbaarder en minder afhankelijk van interpretatie.",
  "We financieren ons sociale stelsel momenteel op basis van werk en inkomen. Werknemers dragen \neen deel van hun salaris af in ruil voor zekerheid dat ze bij tegenslag niet direct zonder inkomen \nzitten, en ook werkgevers betalen fors mee aan deze collectieve voorzieningen. Dat systeem had \nlange tijd zijn logica, maar inmiddels kraakt en piept het. Veel belastingen en premies drukken zwaar \nop bedrijven die mensen in dienst willen nemen. Deze manier van belasten drukt onevenredig \nzwaar op bedrijven die meer mensen in dienst willen nemen, terwijl we werken juist willen belonen.",
  "Zo bestraft ons sociale stelsel werken terwijl we werken juist willen belonen. En wanneer data, robots, \nkunstmatige intelligentie en andere vormen van kapitaal veel financi\u00eble waarde cre\u00ebren, komen de \nverhoudingen onder druk te staan. Ondernemers met mensen in dienst betalen zich suf, terwijl",
  "\u25b6\nEen hoger minimumloon, zodat werken ook voor de lagere inkomens meer loont. We zorgen \nervoor dat werken meer gaat lonen en dat zoveel mogelijk mensen aan het werk komen. \nDaarbij maken we de bestaande loonkostenvoordelen gerichter. Uitkeringen zoals de \nbijstand stijgen niet automatisch mee met het minimumloon, met uitzondering van AOW en \narbeidsongeschiktheid.",
  "\u25b6\nActiveren van mensen in de bijstand door een tegenprestatie. We vragen van iedereen een \nmaximale inspanning om het Nederlands voldoende (B1-niveau) te beheersen. We willen \ndat mensen meedoen in de samenleving en dat onze sociale zekerheid daarop is gericht. \nLaaggeletterdheid is voor veel mensen een belangrijke belemmering om aan de slag te gaan. \nPersoonlijke aandacht voor de begeleiding van een bijstandsgerechtigde vanuit de gemeente \nis daarbij essentieel. Ook komen er prestatieafspraken met gemeenten om te voorkomen dat \ndoor lokaal minimabeleid nieuwe armoedevallen worden gecre\u00eberd.",
  "\u25b6\nHet terugbrengen van de menselijke maat in de uitvoering. Er zijn de afgelopen jaren te veel \nvoorbeelden geweest van burgers en ondernemers die onterecht als fraudeur aangemerkt \nwerden. De aanpak van fraude mag er niet toe leiden dat iemand die een foutje maakt gelijk \nals fraudeur wordt bestempeld. Om dit te veranderen versterken we de interne checks in de \nuitvoering en dringen we tegelijkertijd onduidelijk, juridisch taalgebruik terug in de communicatie \nvan de overheid. Bij het verbeteren van de menselijke maat in de uitvoering is ook nadrukkelijk \naandacht voor toegankelijke communicatie, zowel op fysieke locaties als per telefoon, post, \ne-mail en langs andere (digitale) wegen.",
  "Scholing en re-integratie\n \u25b6\nEen persoonlijke leerrekening voor iedere werknemer om scholing mee te betalen. We laten \nde fiscale vrijstelling voor scholingskosten hier beter op aansluiten, zodat werkgevers de \nleerrekening kunnen vullen. Werkenden kunnen deze leerrekening ook meenemen naar een \nnieuwe baan. We ondersteunen hiermee dat mensen actief nadenken over hun carri\u00e8re en \nscholing volgen die daar het beste bij past. Het staat mensen daarbij vrij om gebruik te maken \nvan (nieuwe) opleidingsinstellingen, waaronder het digitale aanbod.",
  "\u25b6\nVergroten van baankansen door het fiscaal aantrekkelijk te maken om een transitievergoeding \nte gebruiken voor omscholing. Een werkgever die binnen het eerste jaar een contract niet \nverlengt, hoeft geen transitievergoeding uit te keren. Dit stimuleert werkgevers om mensen in \ndienst te nemen. Ook helpt het kleine en startende ondernemers die niet zeker weten of ze \nvoor langere tijd werk hebben.",
  "\u25b6\nGerichte begeleiding naar werk door meer persoonlijke dienstverlening van het UWV en \ngemeenten, aangevuld met de kennis van gespecialiseerde private partijen. De kwaliteit van \ndienstverlening staat voorop. Van mensen die begeleiding krijgen verwachten we dat ze hun \nbest doen om snel weer aan het werk te gaan.",
  "Het aantal mensen met problematische schulden neemt toe. Grote bedrijven bieden te makkelijk \nproducten aan via flexibele financieringsvormen, terwijl zij weten dat een gedeelte van hun klanten \ndit eigenlijk niet kan betalen. Er ontstaan ook problemen door grote (terug)vorderingen van de \noverheid, bijvoorbeeld als er teveel toeslagen zijn uitbetaald. De afgelopen jaren is met de brede \nschuldenaanpak al veel ge\u00efnvesteerd in de aanpak van problematische schulden door gemeenten. \nOok de aanpak van laaggeletterdheid blijft van belang bij het zoveel mogelijk voorkomen van \nschulden. De komende jaren zetten we in op:",
  "\u25b6\nAdemruimte voor mensen met problematische schulden om de problemen samen met een \nhulpverlener op een rij te zetten en verdere escalatie te voorkomen. Schuldhulpverleners krijgen \nhiervoor aanvullende, wettelijke mogelijkheden om de schuldensituatie twee maanden te \nbevriezen. Ook maken we het makkelijker om snel toeslagen stop te zetten en toeslagschulden \nte voorkomen.",
  "\u25b6\nMensen sneller uit schuldenproblematiek halen door een schuldregeling. We maken dit \nminnelijk traject mogelijk zonder voorafgaande goedkeuring van de rechter als twee derde van \nde schuldeisers akkoord gaat. Daarbij gelden wel beschermingsvoorwaarden voor mkb\u2019ers \nonder de schuldeisers. Kleine schuldeisers krijgen compensatie als zij door zulke afspraken in \nde problemen komen.",
  "\u25b6\nMeer mogelijkheden voor gemeenten om overheden die schuldeiser zijn mee te laten werken \naan een schuldhulptraject. Overheidsschuldeisers dragen financieel bij aan de kosten van \ngemeentelijke schuldhulpverlening.",
  "\u25b6\nMeer mogelijkheden voor gemeenten om laaggeletterdheid aan te pakken, omdat dit vaak een \nonderliggend probleem is bij schulden.",
  "\u25b6\nMeer inzet op preventie, door een grotere verantwoordelijkheid bij financiers te leggen als ze op \nvoorhand redelijkerwijs konden weten dat iemand niet in staat is de schuld te betalen.",
  "\u25b6\nBescherming van kinderen bij verkeerde keuzes van hun ouders. Daarom krijgt de betaling van \nkinderalimentatie voorrang op de aflossing van schulden. Dit voorkomt dat kinderen de dupe \nworden.",
  "Arbeidsmigranten kunnen een belangrijke bijdrage leveren aan de Nederlandse economie. \nSpecialisten van buiten Europa zijn bijvoorbeeld nodig voor de Nederlandse hightech industrie \nen voor bedrijven die wereldwijd concurreren. Het is belangrijk dat de Nederlandse wetgeving \npast bij wat onze economie nodig heeft en tegelijkertijd problemen en misbruik tegengaat. We \nvoorkomen dat arbeidsmigranten alleen naar Nederland komen om te profiteren van Nederlandse",
  "andere sectoren amper betalen. Terwijl we juist willen dat alle sectoren hun fair share bijdragen aan \neen waardevolle voorziening zoals verzekeringen tegen werkloosheid en arbeidsongeschiktheid.",
  "sociale voorzieningen en treden op tegen misstanden aan de onderkant van de arbeidsmarkt. \nTegelijkertijd treden we op tegen slechte werk- en leefomstandigheden voor arbeidsmigranten die \nhier belangrijk werk doen. Ook stimuleren we het aantrekken van toptalenten uit de hele wereld, \nzoals bijzondere vakmensen, topwetenschappers en briljante ondernemers.",
  "De afgelopen jaren is gewerkt aan een speciale kennismigrantenregeling en een startup visum. \nWe blijven het economische migratiebeleid aanpassen om Nederland aantrekkelijk te houden voor \ntalenten die een bijdrage aan Nederland leveren. Daarnaast willen we het leren van de Nederlandse \ntaal bevorderen, zodat mensen meer zelfredzaam zijn, uitsluiting wordt voorkomen en zij mogelijk in \nde toekomst door hun beheersing van het Nederlands makkelijker internationaal met Nederlandse \nbedrijven zaken doen. De komende jaren zetten we in op:",
  "\u25b6\nEen puntensysteem voor het reguliere (economische) migratiebeleid. We selecteren \narbeidsmigranten waar structureel  behoefte aan is, of die een aanmerkelijke bijdrage aan de \nsamenleving leveren, op basis van een puntensysteem voor bijvoorbeeld opleidingsniveau, \ntaalkennis en werkervaring. Het puntensysteem zorgt ervoor dat arbeidsmigratie uit landen \nbuiten de Europese Unie gericht is op het hoge segment van de arbeidsmarkt waar vacatures \nmoeilijk vervulbaar zijn. We willen ook dat mensen die hier langere tijd komen werken de \nNederlandse taal leren.",
  "\u25b6\nAparte sociale zekerheid voor arbeidsmigranten van buiten de Europese Unie. Zij krijgen \neen (lagere) individuele sociale verzekering en zijn uitgesloten van het reguliere sociale \nzekerheidsstelsel. Hier staat tegenover dat zij hun individuele verzekering kunnen meenemen \nnaar hun land van herkomst om terugkeer te bevorderen.",
  "\u25b6\nEen ingroeimodel voor sociale zekerheid binnen de Europese Unie. Hiermee maakt iemand pas \naanspraak op WW of bijstand als diegene een bijdrage geleverd heeft aan Nederland.",
  "\u25b6\nAanpakken van uitkeringstoerisme. We bestrijden misbruik van WW-rechten door de \nvakantieregeling WW aan te passen. Daarbij kennen we vakantierechten voortaan toe op basis \nvan opbouw in plaats van per kalenderjaar.",
  "\u25b6\nAanpakken van overlast bij huisvesting van arbeidsmigranten. We willen dat verhuurders \nverantwoordelijk zijn om overlast bij de huisvesting van arbeidsmigranten tegen te gaan. \nGemeenten en de Inspectie SZW gaan daar extra op handhaven. Daarnaast komen er \nwettelijke eisen aan de kwaliteit van huisvesting voor arbeidsmigranten en aan de voorwaarden \nwaaronder de werkgever dit zelf mag organiseren, in plaats van de bestaande convenanten.",
  "\u25b6\nGericht woonbeleid in gemeenten met bedrijven waar veel expats en arbeidsmigranten \nwerken. Dit voorkomt dat er verdringing plaatsvindt op de woningmarkt en dat problemen zich \nverplaatsen naar buurgemeenten. Gemeenten kunnen hierbij ook tijdelijke huisvesting inzetten, \ndie is vrijgesteld van de verhuurderheffing. Het Rijk gaat zo nodig sturen op extra (tijdelijke) \nwoonruimte die gemeenten realiseren.",
  "\u25b6\nTerugdringen van dubieuze uitzendbureaus met wettelijke kwaliteitseisen. Alle uitzendbureaus \nzijn dan verplicht een kwaliteitscertificaat te hebben, zoals het SNA-keurmerk. Uitzendbedrijven \ndie arbeidsmigranten onder het minimumloon laten werken, raken hun certificaat kwijt en \nmogen geen personeel meer uitzenden.",
  "\u25b6\nEen verbod voor malafide uitzendondernemers om een nieuw uitzendbureau op te richten. De \nInspectie SZW krijgt daarvoor de bevoegdheid om een bestuursrechtelijk bestuursverbod op \nte leggen aan malafide uitzendondernemers die meermaals zijn beboet. Zij kunnen dan geen \nnieuw bedrijf meer oprichten om boetes en maatregelen te omzeilen.",
  "Daarbij is het belangrijk dat mensen zich niet druk meer hoeven te maken over dekkingsgraden, \nrekenrente en andere technische begrippen. Er is behoefte aan een begrijpelijk pensioenstelsel, \nwaarin iedereen kan zien hoeveel er voor hem of haar is ingelegd en hoeveel beleggingswinst \ndaarop gemaakt is. We voorkomen pensioenkortingen zoveel mogelijk. Werkenden krijgen meer \ninvloed op hoeveel ze sparen en voor ondernemers en zzp\u2019ers maken we het aantrekkelijker om \npensioen op te bouwen. De komende jaren zetten we in op:",
  "\u25b6\nMeer flexibiliteit voor mensen die langer willen doorwerken. We maken het mogelijk om de \nAOW-uitkering vrijwillig later te laten beginnen in ruil voor een hogere maandelijkse uitkering. \nDit heeft geen gevolgen voor het nabestaandenpensioen.",
  "\u25b6\nEen transparant en begrijpelijk pensioenstelsel. Alle deelnemers krijgen eenvoudig inzicht in \nhoeveel pensioenpremie er voor hen is ingelegd, hoe dat rendeert en een indicatie van hoeveel \npensioen daarmee is opgebouwd. Daarbij verdwijnt de zogenaamde doorsneepremie die \nervoor zorgt dat sommige deelnemers teveel betalen en andere te weinig.",
  "\u25b6\nEen eerlijke overgang naar het nieuwe pensioenstelsel. Pensioenfondsen en verzekeraars \nmaken aan hun deelnemers duidelijk hoe hun rechten uit het oude systeem overgaan naar het \nnieuwe systeem. Voor mensen die erop achteruitgaan, is hierbij duidelijk hoe zij compensatie \nkrijgen.",
  "\u25b6\nOok willen we dat pensioenfondsen meer inzicht geven in hun kosten en de gevolgen daarvan \nvoor de pensioenen van hun deelnemers.",
  "\u25b6\nPensioen dat meebeweegt met de rest van de economie. Pensioenfondsen kunnen de \npensioenen sneller indexeren zodra het beter gaat. Daar staat wel tegenover dat pensioen bij \ntegenvallende beleggingsresultaten sneller omlaag gaat.",
  "\u25b6\nMaatwerk met beleggen voor verschillende leeftijden. We zorgen ervoor dat alle generaties een \nzo goed mogelijk pensioen krijgen. Voor jongeren mogen pensioenfondsen meer risico nemen \nin hun beleggingsbeleid, omdat dit op termijn het meeste rendement oplevert. Senioren krijgen \njuist meer zekerheid op een waardevast pensioen.",
  "\u25b6\nRuimere wettelijke mogelijkheden voor automatische waardeoverdracht tussen pensioenpotjes, \nzodat mensen die meerdere banen hebben gehad toch een eenduidig pensioen opbouwen.",
  "\u25b6\nKeuzevrijheid bij het sparen voor pensioen. We maken het mogelijk om maximaal vijf jaar de \npensioenpremie stop te zetten. Daardoor is meer inkomen beschikbaar op het moment dat \niemand het hard nodig heeft. De inleg bepaalt wel het pensioen, zodat er dan wel een lager \npensioen tegenover staat. Bestaande mogelijkheden om extra in te leggen worden beter onder \nde aandacht gebracht om het gebruik te bevorderen. De fiscale kaders uit het pensioenakkoord \n(inclusief het Witteveenkader) worden hierdoor niet aangepast.",
  "\u25b6\nMeer ruimte om over het eigen pensioengeld te beschikken. We maken het mogelijk om tien \nprocent van het pensioen in \u00e9\u00e9n keer op te nemen, bijvoorbeeld om hypotheekschulden af \nte lossen en zo de woonlasten te verlagen. In combinatie daarmee is het mogelijk voor een \npensioenuitkering te kiezen die de eerste jaren hoger is en daarna daalt. In een meer liberaal \nstelsel krijgen mensen de keuze waar zij hun pensioen onderbrengen. Deze keuzevrijheid gaat \nniet ten koste van het pensioen van andere deelnemers.",
  "\u25b6\nAfschaffen van het verplichte leeftijdsontslag in cao\u2019s. Werkgever en werknemer stellen in \noverleg de pensioenleeftijd vast. Senioren die deel willen blijven nemen aan het arbeidsproces \nen daartoe ook in staat zijn, verdienen daarvoor de ruimte in samenspraak met hun werkgever. \nBeiden behouden de mogelijkheid om het contract op de AOW-leeftijd op te zeggen. De \nverplichte maximale pensioenleeftijd voor rechters, hoogleraren en burgemeesters gaat naar \n75 jaar en stijgt verder mee met de AOW-leeftijd.",
  "\u25b6\nMeer ruimte voor zzp\u2019ers om vrijwillig deel te nemen aan een pensioenfonds. We schaffen de \nmaximale termijn voor oud-werknemers om hun pensioenopbouw door te laten lopen af.",
  "Tijdens de coronacrisis is veel gevraagd van leraren en ouders. Zij moesten het onderwijs in \nkorte tijd op afstand, thuis en digitaal verzorgen. Dankzij hun inzet zijn onderwijsachterstanden \nvoor leerlingen en studenten zo veel mogelijk beperkt. Dit verdient enorme waardering. Het \nlaat ook zien dat het mogelijk is veranderingen door te voeren en het onderwijs anders te \norganiseren. En dat is nodig om ervoor te zorgen dat ook toekomstige  generaties over \nvoldoende kennis en vaardigheden beschikken en de Nederlandse vrije waarden, zoals \nverankerd in de grondwet en in de universeel geldende fundamentele rechten en vrijheden \nvan de mens, onderschrijven. Dat is cruciaal, want goed onderwijs biedt jongeren de kans op \neen gelijke start en geeft kennis en vaardigheden mee waar mensen de rest van hun leven \nprofijt van hebben.",
  "Te lang was minimale sturing door de overheid in het onderwijs de norm en vonden we het \nniveau met een zes voldoende. Inmiddels stagneert in het basis- en voortgezet onderwijs \nde kwaliteit, waardoor Nederland hier niet meer tot de wereldtop behoort. Dat is op termijn \neen groot probleem als we een welvarend en innovatief land willen blijven. De wereldwijde \nconcurrentie groeit en de benodigde kennis en vaardigheden veranderen steeds sneller. Als \nwe willen dat het kapitalisme blijft werken voor de mensen, is het niet genoeg om oneerlijke \nhandelspraktijken van andere landen of oneigenlijke belastingconstructies van bedrijven \naan te pakken. We moeten er ook voor zorgen dat mensen de vaardigheden hebben die \nde komende decennia nodig zijn op de arbeidsmarkt. Daarbij horen ook universiteiten in de \nabsolute top van internationale ranglijsten.",
  "Daarnaast proberen antidemocratische groeperingen en onvrije landen een steeds grotere \nrol te verwerven in onze scholen, en moet eventuele financiering van onze scholen door \ndeze groeperingen en onvrije landen te allen tijde inzichtelijk worden gemaakt. Die zijn extra \nkwetsbaar omdat leerlingen van gemengdere achtergronden komen en vanuit huis uit niet altijd \nde Nederlandse taal en vrije waarden meekrijgen. De vrijheid van onderwijs biedt dan soms \nhelaas een ingang voor kwaadwillenden om via scholen intolerantie te verspreiden. Alleen \neen sterke overheid kan hier de wederkerigheid herstellen. Met een verbod op financiering \nvan scholen vanuit onvrije landen willen we voorkomen dat buitenlandse haatzaaiers onze \ngrondwettelijke vrijheden misbruiken om de Nederlandse samenleving te ondermijnen. \nUiteindelijk willen we in de Grondwet de onderwijsvrijheid ondergeschikt maken aan het \ndiscriminatieverbod. De overheid zal dus een actievere rol in het onderwijs gaan spelen. De \nvolgende uitgangspunten zijn leidend:",
  "\u25b6\nGoed onderwijs is de norm. De overheid biedt excellente scholen en leraren meer geld en \nvrijheid, en treedt op bij slecht of matig onderwijs dat mensen onvoldoende voorbereidt op \nhun werkzame leven. In het uiterste geval kan de overheid een schoolleiding vervangen, een \ninstelling sluiten of paal en perk stellen aan opleidingen met weinig perspectief op een baan.",
  "\u25b6\nOm kinderen een goede start te laten maken en om onderwijsachterstanden te voorkomen, \ngaan kinderen eerder naar school, bezoeken zij vaker de opvang en beginnen zij eerder met \nleren.",
  "\u25b6\nDe overheid garandeert de vrije Nederlandse waarden binnen het onderwijs, door actief in te \ngrijpen wanneer antidemocratische groepen de vrijheid van onderwijs misbruiken.",
  "De vrijheid van onderwijs is een groot goed. Deze vrijheid mag echter niet misbruikt worden om \nNederlandse waarden te ondermijnen. Dit schaadt het belang van kinderen, ondermijnt hun kansen \nop een goede toekomst en werkt segregatie in de hand. De overheid moet kunnen ingrijpen \nwanneer Nederlandse vrijheden in het geding zijn. De afgelopen jaren heeft de vrije samenleving \neen plek gekregen in het onderwijs door de zogenaamde burgerschapsopdracht van scholen aan \nte scherpen. Ook zijn extra voorwaarden gesteld aan het stichten van nieuwe scholen. Sommige \ninstellingen gebruiken de vrijheid van onderwijs echter nog steeds als argument om kinderen \nkwalijke gedachtes te onderwijzen. Om de vrijheid van onderwijs te beschermen, moet deze \nworden gemoderniseerd. De komende jaren zetten we in op:",
  "\u25b6\nEen grondwetswijziging die bepaalt dat de vrijheid van onderwijs (artikel 23) het \ngelijkheidsbeginsel (artikel 1) niet mag ondermijnen.",
  "\u25b6\nSneller ingrijpen als vertegenwoordigers van instellingen zich schuldig maken aan anti- \nintegratieve, discriminatoire of antidemocratische uitlatingen. Zo korten we de procedure in de \nWet bescherming namen en graden in Hoger Onderwijs in.",
  "\u25b6\nDe mogelijkheid om schoolbesturen en directies te schorsen of te ontslaan als een school de \nburgerschapsopdracht niet goed uitvoert.",
  "\u25b6\nEerder ontslag van schoolbesturen en sluiting van onderwijsinstellingen bij schending van \nregels, zoals het werk van de onderwijsinspectie onmogelijk maken. Binnen het passend \nonderwijs wordt de positie van ouders en leerlingen verbeterd, bijvoorbeeld door uitspraken \nvan een geschillencommissie een meer bindend karakter te geven.",
  "\u25b6\nStopzetten van bekostiging bij het vermoeden dat een school zich bezighoudt met de \nverspreiding van anti-integratief, antidemocratisch of anti-rechtsstatelijk gedachtegoed. De Wet \nbevordering integriteitsbeoordelingen (Wet Bibob) breiden we hiervoor uit met democratische \nkernwaarden.",
  "\u25b6\nEen verbod op (mede)financiering van onderwijs vanuit onvrije landen en organisaties die onze \ndemocratische rechtsstaat ondermijnen.",
  "\u25b6\nEen verbod op lesmaterialen die kinderen ondemocratische waarden aanleren. De \nonderwijsinspectie beoordeelt vooraf of lesmateriaal in strijd is met de vrije Nederlandse \nwaarden en de burgerschapsopdracht.",
  "\u25b6\nAcceptatieplicht van leerlingen voor bijzondere scholen. Zo kunnen deze scholen leerlingen \nniet meer weigeren op basis van de levensovertuiging van hun ouders.",
  "\u25b6\nInstemmingsrecht van gemeenten bij de oprichting van een nieuwe school. Dit voegt een \ndemocratisch element toe aan de bestaande verplichting om aan te tonen dat er behoefte is \naan de nieuwe school.",
  "\u25b6\nIngrijpen door de onderwijsinspectie bij informele onderwijsinstellingen die anti-integratief, \nantidemocratisch of anti-rechtsstatelijk opereren. Dit geldt onder andere voor Turkse \nweekendscholen en informele scholen die grotendeels betaald worden vanuit het buitenland.",
  "\u25b6\nHet recht op een vrijstelling van de leerplicht op grond van levensovertuiging (richtingsbezwaren) \nkomt te vervallen.",
  "Excellent basis- en middelbaar onderwijs",
  "verhogen. De komende jaren zetten we in op:",
  "\u25b6\nGoed onderwijs als norm. We houden vast aan de mogelijkheid voor de onderwijsinspectie \nom goede scholen te onderscheiden met het oordeel \u2018goed\u2019 of \u2018excellent\u2019. Als scholen die \n\u2018zeer zwak\u2019 of \u2018onvoldoende\u2019 scoren weigeren mee te doen aan een herstelopdracht, kan het \nbestuur of de schoolleiding vervangen worden.",
  "\u25b6\nModernisering van het onderwijsprogramma op de basis- en middelbare school, waarbij \nhogere eisen aan de basisvaardigheden lezen, schrijven, taal en rekenen de kern vormen en we \ntechniek (met speciale aandacht voor vakmanschap), digitalisering en burgerschap toevoegen. \nOok krijgen scholen de mogelijkheid om leerlingen levensreddende vaardigheden mee te \ngeven. Zodat we kinderen goed voorbereiden op een (financieel) zelfstandige succesvolle \nmaatschappelijke carri\u00e8re.",
  "\u25b6\nMeer inzicht in de kwaliteit van scholen. In de beoordeling van scholen speelt voortaan de \neindscore van kinderen mee, zodat ouders kunnen zien of de school van hun kinderen goed \nonderwijs geeft.",
  "\u25b6\nMaatwerk waarbij leerlingen vakken op een hoger niveau kunnen volgen en afronden. De \nmaatwerkdiploma\u2019s geven toegang tot vervolgonderwijs op een hoger niveau. Ook wordt het \nmogelijk voor (hoogbegaafde) leerlingen om vakken te volgen in het hoger onderwijs.",
  "\u25b6\nRecht op bijscholing voor leraren, waarbij ze eens in de twee jaar teruggaan naar de opleiding \nom zich zowel individueel als in teamverband bij te scholen. Starters en zij-instromers krijgen \ngedurende hun eerste drie jaar begeleiding om uitval te voorkomen. Er komt een modulair \naanbod van lerarenopleidingen dat het mogelijk maakt om flexibel op hbo- en wo-niveau een \npersoonlijk leertraject samen te stellen.",
  "\u25b6\nExtra geld voor excellente scholen om activiteiten te organiseren en leraren zich te laten \nontwikkelen. Slecht presterende scholen moeten eerst de basis op orde krijgen voordat ze \nzich richten op andere activiteiten.",
  "\u25b6\nEen hoger salaris voor excellente leraren om professionele ontwikkeling te stimuleren. \n \u25b6\nAantrekkelijker maken van leraarschap in combinatie met een andere baan. Daarnaast stijgt het \ntoegestane aantal gastlessen per week naar acht uur, zodat kinderen ook leren van mensen \nmet ervaring uit de praktijk.",
  "\u25b6\nDe mogelijkheid om binnen de lerarenopleiding te specialiseren in onderwijs aan jongere of \noudere kinderen, om zo onnodige uitval van studenten te voorkomen. De instroomeisen blijven \ngelijk.",
  "\u25b6\nHet stimuleren van leraren om voltijd te werken om het lerarentekort tegen te gaan. Dit doen \nwe door middel van een werkbonus, waarbij we de inkomstenbelasting verlagen om mensen \nte stimuleren meer te gaan werken.",
  "Voor- en buitenschoolse opvang\n \u25b6\nVerlaging van de leerplicht naar vier jaar om leerachterstand bij jonge kinderen te voorkomen.",
  "\u25b6\nDe mogelijkheid voor goed presterende basisscholen om onderwijstijden aan te passen. \nOok basisscholen die aantoonbaar hebben bewezen deze extra verantwoordelijkheid aan te \nkunnen komen hiervoor in aanmerking. Dit biedt meer flexibiliteit aan scholen en ouders. De \ntotale verplichte lestijd blijft gelijk.",
  "\u25b6\nVerplichting voor basisscholen om vervangende opvang te regelen voor kinderen als er sprake \nis van wachtlijsten bij de buitenschoolse opvang. Ook tijdens schoolvakanties moet het voor \nouders mogelijk zijn om opvang voor hun kinderen te regelen.",
  "Studeren is de beste investering in jezelf. De afgelopen jaren is fors ge\u00efnvesteerd in onderwijs. \nDaarbij zijn kwaliteitsafspraken met onderwijsinstellingen gemaakt, met financi\u00eble consequenties \nals zij deze afspraken niet nakomen. Ook dankzij het studievoorschot komt er meer geld vrij \nvoor investeringen in onderwijskwaliteit. Daarbij is het van belang dat er meer ruimte komt voor \nexcellente studies en studenten. Daarnaast is er in veel sectoren een grote vraag naar goede \nvakmensen, terwijl het aantal studenten in de bijpassende opleidingen achterblijft. Beroepen \nveranderen bovendien snel, waardoor het onderwijs nog te vaak achterloopt op de praktijk van \nde werkvloer. De afgelopen periode is daarom ge\u00efnvesteerd in samenwerking tussen scholen en \nhet bedrijfsleven. Zo is het makkelijker geworden om een bedrijfsschool te starten, leiden mbo- \ninstellingen samen met bedrijven studenten beter op voor de arbeidsmarkt en kunnen studenten \nhun kennis sneller in de praktijk brengen. De komende jaren zetten we in op:",
  "\u25b6\nEen grotere rol voor kwaliteit als criterium bij de bekostiging van het hoger onderwijs en \nmiddelbaar beroepsonderwijs. Bekostiging wordt hiermee minder afhankelijk van het aantal \nstudenten. Dit leidt tot minder onderwijsfabrieken en meer financiering voor excellente \nopleidingen en onderzoek. Als er sprake is van doorgeschoten bureaucratie dan wordt dit \naangepakt, waarbij we hechten aan medezeggenschap van studenten en medewerkers \nbinnen onderwijsinstellingen.",
  "\u25b6\nBehoud van het sociaal leenstelsel. Zo blijft het hoger onderwijs laagdrempelig, rechtvaardig \n\u00e9n toegankelijk voor iedereen. Voor studenten uit gezinnen met een lager inkomen blijft de \naanvullende beurs beschikbaar, zodat iedereen kan studeren. Het uitgangspunt is dat als een \nopleiding tot een hoger inkomen leidt, je een eerlijk aandeel van de kosten terugbetaalt. Daarom \nlost een oud- student de lening af naar draagkracht en blijven de rentepercentages laag. De \nopbrengst van het sociaal leenstelsel wordt ge\u00efnvesteerd in de verbetering van de kwaliteit van \nhet onderwijs. De besteding van het geld moet voor studenten eenvoudiger controleerbaar \nzijn.",
  "\u25b6\nDie terugsluis wordt simpel en transparant vormgegeven zodat studenten zicht hebben op wat \ner met het geld gebeurt. Een goede match tussen student en opleiding, door behoud van de \nvrijheid voor instellingen om selectie aan de poort en het bindend studieadvies toe te passen. Bij \nsommige vwo-leerlingen past een hoger beroepsopleiding beter dan een universitaire studie.",
  "\u25b6\nExperimenten met een persoonlijk studietegoed (leerrechten). De student mag hierbij zijn \npersoonlijke \u2018bekostiging\u2019 meenemen naar de studie van zijn of haar keuze, zowel binnen het \nbekostigde als private onderwijs. Zo krijgt de student meer regie over studiekeuze en tempo.",
  "\u25b6\nEen strategie om internationaal talent te trekken naar, te binden aan, en zo te behouden \nvoor Nederland. Internationale alumni leveren een netto bijdrage aan onze maatschappij en \nkenniseconomie. De strategie wordt vastgesteld samen met onderwijsinstellingen, waarbij \nregionaal maatwerk het uitgangspunt is. Doel is om kansrijke internationalisering te versterken \nen uitwassen tegen te gaan. Bijvoorbeeld door het kunnen maximeren van het aantal \nbuitenlandse studenten per opleiding.",
  "\u25b6\nDe mogelijkheid om buitenlandse studenten te weren op grond van nationale veiligheid bij \nstudies waar strategische kennis verworven kan worden. De overheid zal deze studenten \nscreenen.",
  "\u25b6\nMeer bekostiging voor b\u00e8ta en technische studies op universiteiten, hogescholen en het \nmiddelbaar beroepsonderwijs. Mbo-instellingen ontvangen extra geld als ze studenten \nopleiden voor sectoren waar te weinig arbeidskrachten voor zijn.",
  "\u25b6\nBindende afspraken met hogescholen over hun opleidingsaanbod, voor een betere aansluiting \nop de vraag vanuit de arbeidsmarkt.",
  "\u25b6\nEen lager collegegeld in het hoger onderwijs en het middelbaar beroepsonderwijs bij \nopleidingen die mensen klaarstomen voor een sector waarin tekorten op de arbeidsmarkt \nbestaan. We stimuleren het volgen van een tweede studie. Daarom komt er een maximum aan \ncollegegeld voor mensen die een tweede studie willen volgen.",
  "\u25b6\nBekostiging van bedrijfsscholen deels vanuit de overheid. Zo kunnen bedrijven zelf investeren \nin hun opleidingsbehoefte.",
  "\u25b6\nBehoud van financi\u00eble steun voor mkb\u2019ers die beroepsbegeleidende (BBL) leerplaatsen \naanbieden. Ook stimuleren we studieplekken voor MBO- en HBO-studenten bij het mkb, met \ndaarbij speciale aandacht voor plekken in bedrijfsverzamelgebouwen.",
  "\u25b6\nMeer aandacht binnen beroepsopleidingen voor het starten, voortzetten of overnemen van \neen onderneming zodat studenten goede idee\u00ebn ook zelf kunnen omzetten in de praktijk.",
  "Flexibel en modern onderwijs",
  "De coronacrisis heeft laten zien hoe flexibel het Nederlandse onderwijs kan zijn. In korte tijd \nkreeg de onderwijssector het voor elkaar om kwalitatief goed digitaal onderwijs te geven op \nverschillende niveaus, van het basisonderwijs tot aan het hoger onderwijs. Door de grote inzet \nvan leraren en ouders zijn onderwijsachterstanden voor leerlingen en studenten beperkt. Deze \nmodernisering moet voortgezet worden. Het onderwijs heeft tijdens de coronacrisis bewezen dat \nleerlingen onderwijs op maat kunnen krijgen. Dat is belangrijk, want niet elke leerling ontwikkelt \nzich in hetzelfde tempo. Daarom is het van belang dat het onderwijs flexibel kan inspelen op de \npersoonlijke wensen en talenten van leerlingen en de ontwikkelingen in de maatschappij. Omdat \nkennis en vaardigheden steeds sneller verouderen, is het ook van belang dat later in het leven bij- \nof omscholing plaatsvindt. De komende jaren zetten we in op:",
  "\u25b6\nModerniseren van de Wet op het Hoger Onderwijs en Wetenschappelijk Onderzoek (WHW) \nom flexibeler hoger onderwijs in Nederland mogelijk te maken. Dit vergemakkelijkt het volgen \nvan vakken bij meerdere instellingen, de accreditatie van online onderwijs, de mogelijkheid om \nonline en fysiek onderwijs te combineren en cre\u00ebert meer mogelijkheden voor werkenden \nom zich via Leven Lang Ontwikkelen-modules bij te scholen. Bij de modernisering van de \nWHW hoort ook een kwaliteitsborging die ruimte biedt voor innovatie. We werken toe naar \neen externe accreditatie van de instellingskwaliteitszorg, waarbij de positie van studenten, het \nafnemend werkveld en permanente verbetering voor opleidingen centraal staan.",
  "\u25b6\nAanpassing van het onderwijs aan moderne technieken, door digitale vaardigheden onderdeel \nvan het onderwijsprogramma te maken. Daarbij komt expliciet aandacht voor digitale platforms \nzoals sociale media, de gevolgen van gebruik voor persoonlijke data, kritisch beschouwen van \naangeboden informatie, hoe je online communiceert en hoe je veilig online acteert. Zo worden \nkinderen weerbaarder tegen online be\u00efnvloeding en privacyschending. Daarnaast kunnen \nleerlingen extra uitleg krijgen via door gespecialiseerde leraren gemaakte instructiefilmpjes.",
  "\u25b6\nDe verplichting voor mbo-instellingen, hogescholen en universiteiten om meer hoorcolleges \nop een voor studenten toegankelijke manier online aan te bieden.",
  "\u25b6\nDigitale proefcolleges door mbo-instellingen, hogescholen en universiteiten zodat aankomende \nstudenten vaker meteen een studie kiezen die bij hen past.",
  "\u25b6\nDigitaal onderwijs voor zieke leerlingen of leerlingen met een lichamelijke beperking.  \nHoogbegaafde leerlingen krijgen ook deze mogelijkheid als zij dat willen. Het \nsamenwerkingsverband van scholen waar de leerling ingeschreven staat, is verantwoordelijk \nvoor het geven van deze lessen.",
  "\u25b6\nDe mogelijkheid om het collegegeldkrediet in \u00e9\u00e9n keer op te nemen om een dure studie in het \nbuitenland te betalen. Ook wordt het mogelijk om onder voorwaarden een beperkt voorschot \nop het studievoorschot te nemen.",
  "Leven lang ontwikkelen\n \u25b6\nDe mogelijkheid om bij alle opleidingen per studiepunt te betalen en zo makkelijker een opleiding \nmet een baan te combineren.",
  "Cultuur verbindt, inspireert en prikkelt waarbij behoud van erfgoed bijdraagt aan onze Nederlandse \nidentiteit. Ook speelt cultuur een belangrijke rol in de vorm van toerisme. Een aantal culturele \ninstellingen, artiesten en podiumkunstenaars in Nederland behoort tot de wereldtop, van \nwereldvermaarde orkesten tot top-Dj\u2019s. Miljoenen Nederlanders zijn cultureel actief en dragen zo \nintrinsiek en economisch bij aan een divers, aantrekkelijk leef- en werkklimaat in ons land. Ook \nhet belang van alledaagse cultuur neemt toe. De afgelopen tijd is gebleken hoe belangrijk cultuur \nvoor onze samenleving is. Het verdient dan ook erkenning en waardering. Zoals bijvoorbeeld \nblijvende aandacht voor muziek. Dankzij de Geefwet kunnen Nederlanders zelf investeren in de \ncultuur die zij belangrijk vinden. De afgelopen jaren is Nederlandse cultuur toegankelijker gemaakt. \nZo zijn de geboortepapieren van Nederland, zoals het Plakkaat van Verlatinghe, voortaan op een \ntoegankelijke plek tentoongesteld. We willen deze lijn doortrekken en verder investeren om cultuur \nvoor een breder publiek toegankelijk te maken. De komende jaren zetten we in op:",
  "\u25b6\nBetere en meer evenwichtige regionale spreiding als criterium in de toewijzing van \ncultuursubsidies. Kunst en cultuur zijn niet alleen van de grote steden. Bij investeringen in cultuur",
  "Als liberalen willen we het voor mensen makkelijk maken om een volledige week te werken. Dat \nis niet omdat we denken dat geld verdienen de enige voorwaarde voor een gelukkig leven is. Een \nbetaalde baan geeft mensen vrijheid en zelfstandigheid en is een plek waar je mensen ontmoet \nen dingen meemaakt. Helaas helpt de overheid dan niet altijd mee, zeker bij jonge ouders. Vaak \nmoeten zij hun werktijden maar aanpassen aan de schooltijden. Los het als ouder maar op, als op \nwoensdag rond het middaguur de schoolbel gaat en je een drukke baan hebt. Of als je een eigen \nbedrijf hebt en klanten niet kunnen wachten.",
  "Een logische oplossing is een dagschool die de vrijheid heeft om lestijden aan te passen aan de \nwerktijden van ouders. Dan brengen ouders hun kind in de ochtend en kunnen ze hun zoon of \ndochter aan het einde van de werkdag weer ophalen. Opvang kan op school plaatsvinden, maar \nook via afspraken met gastouders, sport- en muziekverenigingen of buitenschoolse opvang op \neen andere locatie.",
  "De opvang van jonge kinderen kan tegelijkertijd een meer educatief karakter krijgen, waarbij \nkinderen vanaf het tweede levensjaar voorzichtig beginnen met leren. Dit helpt kinderen om een \ngoede start te maken, waardoor basisscholen meer tijd hebben om bijvoorbeeld het taal- en \nrekenniveau van kinderen te verhogen. Om in de toekomst de knapste koppen van de wereld af te \nleveren, moeten we al vroeg beginnen.",
  "de derde leerweg. Ook voor ZZP\u2019ers maken we scholing aantrekkelijker, bijvoorbeeld via het \nSTAP-budget.",
  "\u25b6\nVrijstelling binnen een studie bij opgedane praktijkkennis. Dit haalt drempels weg voor \nwerkenden met aantoonbare kennis die zich willen bijscholen.",
  "\u25b6\nMogelijkheden voor omscholing via Leven Lang Ontwikkelen-modules door zowel bekostigde \nals private mbo-instellingen, hogescholen en universiteiten.",
  "\u25b6\nOpenstelling van relevante onderwijssubsidies voor bedrijven, die dan bijvoorbeeld zelf \ndocenten voor bedrijfsscholen kunnen opleiden.",
  "moeten provincies en gemeenten het bedrag van de rijksoverheid aanvullen. Dit stimuleert \ninvesteringen in cultuur vanuit medeoverheden en zorgt voor een aantrekkelijk woon- en \nvestigingsklimaat in alle regio\u2019s van Nederland",
  "\u25b6\nMeer middelen voor het behoud en de ontwikkeling van volkscultuur in het Cultuur-\nparticipatiefonds. Ook kunnen makers van populaire cultuur zoals musicals, meer gebruik \nmaken van rijkssubsidies. Ook wordt samenwerking tussen muziekscholen en het onderwijs \ngestimuleerd, met als doel om blijvend aandacht te houden voor muziekonderwijs.",
  "\u25b6\nMeer tentoonstellen van kunst door lagere drempels om kunstwerken uit depots via bruikleen \nin andere musea te laten zien. De overheid kan garant staan, en toegankelijke en doorzoekbare \ndatabases stimuleren als collecties gedigitaliseerd worden. Een deel van de kunstwerken uit \nde Rijkscollectie die zich nu in depots bevindt, stoten we af om extra ruimte te cre\u00ebren voor \nhet vernieuwen van collecties. Kunstwerken die voor Nederland van bijzonder historisch en \ncultureel belang zijn worden niet afgestoten.",
  "\u25b6\nBlijvende aandacht voor cultuureducatie in het onderwijs. Samenwerking tussen scholen en \nculturele organisaties wordt gestimuleerd om meer mogelijkheden te bieden voor kinderen om \nkennis te maken met kunst en cultuur.",
  "\u25b6\nVerruiming van de Geefwet waardoor het aantrekkelijker wordt om culturele ondernemers te \nondersteunen.",
  "\u25b6\nWerkgevers en vakbonden aanmoedigen om van 5 mei een vrije dag te maken in plaats van een \nandere offici\u00eble feestdag. Dit onderstreept het belang van Bevrijdingsdag in onze geschiedenis.",
  "Het medialandschap verandert in een razend tempo. Consumenten kiezen steeds vaker zelf \nwanneer zij televisieseries, documentaires en speelfilms kijken. Ook gaan we steeds vaker zelf online \nop zoek naar een mix tussen binnen- en buitenlands aanbod. Deze veranderende vraag heeft ook \ngrote gevolgen voor de advertentiemarkt. Grote internationale bedrijven (met name buitenlandse \nBig Tech-bedrijven) nemen een steeds groter gedeelte van de Nederlandse advertentiemarkt in, \nwaardoor de inkomsten van Nederlandse media onder druk staan. Ook de Nederlandse Publieke \nOmroep (NPO) is de afgelopen jaren veranderd. Zo is er gewerkt aan het gedeeltelijk reclamevrij \nmaken van de Publieke Omroep en is er meer aandacht gekomen voor de regio. Ook werkt de \nNPO meer samen met marktpartijen, waardoor het aanbod van kwalitatief goede programma\u2019s op \ngebruiksvriendelijke streamingsdiensten in de toekomst stijgt. De komende jaren zetten we in op:",
  "\u25b6\nStrengere straffen voor mensen die journalisten bedreigen, door het taakstrafverbod uit te \nbreiden naar deze groep daders.",
  "\u25b6\nEen onderscheidende publieke omroep die zich richt op de kernonderwerpen nieuws, cultuur \nen educatie en zo reclameluw mogelijk is op landelijk, regionaal en lokaal niveau.",
  "\u25b6\nEen einde aan de plicht voor de publieke omroep om programmering te verzorgen voor een \nvast aantal landelijke tv- en radiozenders. De mogelijkheden om programma\u2019s te verspreiden via \neigen kanalen en platforms of die van derden, breiden we uit. Ook bevorderen we een betere \nsamenwerking van lokale publieke omroepen in streekverbanden en betere samenwerking \ntussen landelijke, regionale en lokale publieke omroepen ter bevordering van de lokale \njournalistiek en democratie. Lokale en streekomroepen zijn volwaardig onderdeel van het \nmedialandschap naast landelijke en regionale omroepen.",
  "\u25b6\nTransparantie van de kosten van afzonderlijke programma\u2019s van de NPO. De topsalarissen \nvan sommige presentatoren en omroepfunctionarissen boven de gestelde maxima worden \nverlaagd. Bij het verlenen van concessies wegen we voortaan mee of omroepen via dubieuze \nsalarisconstructies deze normbedragen omzeilen.",
  "\u25b6\nEen kleinere rol van het aantal leden van omroepen bij de verdeling van de budgetten. De NPO \nmaakt programma\u2019s voor alle Nederlanders en niet alleen voor leden.",
  "De wereldwijde verspreiding van het coronavirus vormt een ongekende bedreiging voor \nde Nederlandse volksgezondheid. Dreigende tekorten aan bedden op de intensive care \nen tekorten aan testmaterialen, lieten de kwetsbaarheid zien van een zorgsysteem dat \nvooral is ingericht om onder normale omstandigheden de beste zorg voor de beste prijs te \nbieden. Dankzij de enorme inzet van alle mensen in de zorg blijft het systeem onder zware \nomstandigheden zo goed als mogelijk overeind.",
  "We moeten doorgaan om onze zorg schokbestendiger voor plotse gezondheidscrises \nte maken. Op korte termijn betekent dit blijven investeren in onder meer extra flexibele \ncapaciteit op de intensive care, voldoende zorgpersoneel, voorraden beschermingsmiddelen \nen testmateriaal en vroegtijdig intekenen op de ontwikkeling van kansrijke vaccins. Intussen \nwillen we minder afhankelijk worden van producenten in Azi\u00eb voor de toelevering van \nmedicijnen of beschermingsmiddelen. Omdat we niet alles zelf kunnen doen in Nederland, \nis samenwerking met andere Europese landen noodzakelijk. Op de langere termijn krijgt de \ngezondheidszorg in Nederland te maken met andere uitdagingen. Als gevolg van de vergrijzing \nzal een groter beroep worden gedaan op de gezondheidszorg. Ook zal het aantal chronisch \nzieken toenemen. En in de tussentijd willen we de best mogelijke zorg blijven garanderen. Dat \nis de afgelopen jaren gelukt, want de Nederlandse zorg is van hoog niveau.",
  "Liberale maatregelen van de laatste vijftien jaar hebben daaraan bijgedragen. De kwaliteit van \nde zorg is fors verbeterd. Dat betekent niet dat er geen problemen zijn. Concurrentie tussen \naanbieders kan de zorg verbeteren, maar marktwerking mag geen doel op zich zijn. Goede \nen liefdevolle zorg waarbij de pati\u00ebnt centraal staat, dat is het doel. Zowel doorgeschoten \nbureaucratie als doorgeschoten marktwerking kan ertoe leiden dat we de menselijke maat uit \nhet oog verliezen. Dankzij elementen van marktwerking in de zorg kunnen we met succes de \nbeste zorg bieden en de kosten voor iedereen betaalbaar houden. We moeten met een open \nblik kijken naar waar we de zorg samen kunnen verbeteren. Ingewikkelde stelseldiscussies \ngenezen geen mensen. De gezondheid van onze dierbaren moet voorop staan. De volgende \nuitgangspunten zijn leidend:",
  "\u25b6\nAanpakken van problemen als gevolg van doorgeschoten marktwerking en doorgeschoten \nbureaucratie, zoals toegenomen regeldruk en registraties, declaratiedrang en zorgcowboys \ndie sjoemelen met zorggeld. We verstevigen de voorwaarden rond kwaliteit en bedrijfsvoering \nvoor startende en bestaande zorgorganisaties.",
  "\u25b6\nInvesteren in de zorg is een investering in de samenleving. Omdat iedereen daaraan bijdraagt \nhebben we ook de plicht om de zorg voor iedereen betaalbaar te houden en kritisch te kijken \nof alle zorg echt passend is. Ook moeten we gebruikmaken van de kansen die digitalisering \nbiedt.",
  "\u25b6\nEen robuust zorgsysteem is nodig om gezondheidscrises de baas te kunnen. Dat betekent dat \nwe bereid zijn extra te investeren in flexibele reservecapaciteit, ook al zou het onder normale \nomstandigheden kosteneffici\u00ebnter zijn om minder bedden te hebben of medicijnen allemaal in \neen lagelonenland te produceren.",
  "Beschermen van de volksgezondheid",
  "Het coronavirus heeft de Nederlandse samenleving ernstig ontwricht, ons sociale leven drastisch \nbeperkt en ondanks ingrijpende maatregelen veel slachtoffers ge\u00ebist. Over de hele wereld wordt \ngezocht naar medicijnen en vaccins om deze infectieziekte te bestrijden en te voorkomen. \nWanneer dit lukt, is de dreiging van mondiale virusverspreidingen nog niet weg. In de toekomst kan \nNederland geconfronteerd worden met nieuwe gezondheidscrises. Zo is er een toenemend risico \nop infectieziektes die van dier op mens kunnen overgaan en uitgroeien tot een pandemie. Omdat \nte weinig mensen hun kinderen laten vaccineren zijn er lokale uitbraken van ziektes als de mazelen. \nEn door overmatig antibioticagebruik ontstaan steeds meer resistente bacteri\u00ebn waartegen \nbestaande antibiotica niet meer werken. Nederland zal zich daarom moeten voorbereiden op een \nintensievere bescherming van de volksgezondheid en de aanpak van nieuwe gezondheidscrises. \nDat vereist ook investeringen in preventie en sterker inzetten op publieke gezondheidszorg. \nDaarnaast gaat technologie een belangrijke rol spelen. Artsen kunnen bijvoorbeeld op afstand \nsymptomen van pati\u00ebnten monitoren, slimme horloges helpen bij de tijdige opsporing van ziektes, \nen via draagbare alarmsystemen kunnen senioren snel hulp inschakelen. De komende jaren zetten \nwe in op:",
  "\u25b6\nInvesteren in flexibele uitbreiding van intensive cares (IC\u2019s), verplegend personeel en persoonlijke \nbeschermingsmiddelen voor alle zorgmedewerkers. Er komen noodprotocollen voor flexibele \nopschaling van de IC-capaciteit en de inzet van personeel van andere afdelingen ten tijde van \ngezondheidscrises, en voor afschalen als de situatie dat weer toelaat.",
  "\u25b6\nEen centraal punt dat tijdens een crisis de capaciteit van ziekenhuizen in de gaten houdt en \nbesluit over opschaling en de verspreiding van pati\u00ebnten. Andere co\u00f6rdinatiepunten houden \nde hoeveelheid hulp- en geneesmiddelen in de gaten en regelen de verdeling over alle \nzorgsectoren.",
  "\u25b6\nAanleg van strategische (medische) voorraden voor hulp- en geneesmiddelen, persoonlijke \nbeschermingsmiddelen en noodzakelijke grondstoffen. We behouden en intensiveren kritieke \nproductieprocessen (van bijvoorbeeld medische apparatuur, beschermingsmiddelen en \nmedicijnen) in Europa. Dit vermindert de afhankelijkheid van landen als China en India en maakt \nhet mogelijk tijdens een gezondheidscrisis de eigen productie snel uit te breiden.",
  "\u25b6\nEen strategische reserve van zorgmedewerkers die we kunnen inzetten tijdens uitzonderlijke \nsituaties. We moedigen oud-zorgmedewerkers en vrijwilligers aan om deel uit te maken van dit \nreservistenbestand. Terugkerende cursussen en trainingen zijn verplicht.",
  "\u25b6\nElke vijf jaar een landelijke oefening voor mogelijke gezondheidscrises. Op basis van die \noefening actualiseren we onze noodprotocollen en passen we strategische voorraden aan \nwaar nodig. Ook kijken we waar in onze publieke gezondheid aanpassingen nodig zijn zodat \norganisaties flexibeler kunnen reageren op een crisis.",
  "\u25b6\nEen Europees fonds voor gezamenlijke investering in de (Europese) ontwikkeling van vaccins, \nantibiotica en geneesmiddelen voor zeldzame ziektes. Ook investeert Nederland in onderzoek \nnaar infectieziektes die van dier op mens kunnen overgaan en de risico\u2019s die zij voor de \nvolksgezondheid vormen. Daarmee stimuleren we onderzoek en ontwikkeling dat buiten \ncrisistijd voor bedrijven onrendabel is.",
  "\u25b6\nVerdere terugdringing van het gebruik van antibiotica, rekening houdend met de volksgezondheid.\n \u25b6\nInternationaal onderzoek naar de informatiepositie van de Wereldgezondheidsorganisatie \n(WHO). Een kwalitatief sterke en onafhankelijke WHO is essentieel in de bestrijding van \ntoekomstige pandemie\u00ebn.",
  "Vaccineren \n \u25b6\nDe wettelijke plicht voor kinderopvangcentra om ongevaccineerde kinderen te weigeren \nwanneer er door een te lage vaccinatiegraad een ongecontroleerde verspreiding van \ninfectieziektes zoals mazelen dreigt. Zo kunnen we onze kinderen beschermen.",
  "\u25b6\nHet belang van vaccineren bij nieuwe ouders onder de aandacht brengen met duidelijke en \nook voor de twee\u00ebneenhalf miljoen laaggeletterden in Nederland begrijpelijke informatie.",
  "Preventie\n \u25b6\nVoorlichting over en meer nadruk op preventie rond een ongezonde levensstijl, met het \nNationaal Preventieakkoord als leidraad.",
  "\u25b6\nHulp aan mensen die gezonder willen leven, onder andere door het verder ontwikkelen van \nzogenaamde \u2018gecombineerde leefstijlinterventies\u2019, maar bijvoorbeeld ook anti-verslavingsbeleid.",
  "\u25b6\nStimuleren van sport, bijvoorbeeld door naschoolse opvang en sportclubs en zorgorganisaties \nen sportclubs met elkaar te laten samenwerken.",
  "\u25b6\nAfspraken met producenten van levensmiddelen en supermarkten over het gezonder maken \nvan producten \u00e9n het meer promoten van gezonde producten.",
  "\u25b6\nMeer gebruik van door deskundigen (bijvoorbeeld universitaire centra) gevalideerde data door \nzorgverzekeraars om een ziekteverloop beter te voorspellen en daarmee beter in te zetten op \npreventie. Het delen van deze data door verzekerden stimuleren we door bijvoorbeeld het gratis \naanbieden van wearables. Het gebruik van persoonlijke data mag alleen met toestemming.",
  "\u25b6\nToegang tot (geanonimiseerde) medische data voor onderzoekers om de effectiviteit van \nbehandelmethoden te evalueren. De verantwoordelijkheid over deze gegevens en het gebruik \nervan komt te liggen bij de umc\u2019s en bijbehorende universiteiten.",
  "De Nederlandse gezondheidszorg behoort tot de beste ter wereld. Door de ongekende verspreiding \nvan het coronavirus is de zorg in Nederland onder grote druk komen te staan. Verpleegkundigen \nen artsen in ziekenhuizen, op de intensive cares in het bijzonder, leveren een uitzonderlijke prestatie. \nIn korte tijd is de capaciteit op de intensive cares uitgebreid en is personeel opgeleid om zieke \nmensen in acute nood te kunnen helpen. Dankzij de inzet van alle zorgmedewerkers is de zorg \nin Nederland zo goed mogelijk overeind gebleven. De coronacrisis heeft daarbij aangetoond hoe \nbelangrijk het is dat de zorg over voldoende capaciteit beschikt. De komende jaren moeten we \nblijven investeren om de gezondheidszorg structureel te versterken, en de kwaliteit te verbeteren. \nDe afgelopen jaren zijn met de medisch-specialistische zorg, huisartsenzorg, paramedische zorg, \ngeestelijke gezondheidszorg en wijkverpleging akkoorden gesloten om de kwaliteit te verbeteren \nen de zorgkosten beheersbaar te houden. Voorop staat dat de zorg voor iedereen toegankelijk \nblijft. Niet het systeem, maar de mens moet centraal staan. De komende jaren zetten we in op:",
  "\u25b6\nInvesteren in de gezondheidszorg met speciale aandacht voor de ziekenhuizen, het personeel",
  "Wie twintig jaar geleden een alcoholvrij biertje bestelde, werd meewarig aangekeken. Begrijpelijk, \nwant het smaakte nauwelijks naar \u2018echt bier\u2019. Maar inmiddels is het heel normaal dat iemand een 0.0 \nbestelt en eigenlijk is het ook gewoon lekker geworden. En dat alles is gebeurd zonder dwingend \noverheidsoptreden. Bierproducenten hebben een aantrekkelijke markt ontdekt. 0.0 houdt bier \npopulair bij mensen die nog moeten rijden, nog willen sporten of extra op hun gezondheid letten. \nOmdat er geen accijns op zit, is de winstmarge ook nog eens hoger.",
  "Als liberalen vinden we ook dat voorkomen beter is dan genezen, dus we hopen dat meer producten \ngezonder worden. Onder aanmoediging van enige overheidsdruk hebben bedrijven bijvoorbeeld \ntoegezegd minder suiker in frisdrank te stoppen. Als fabrikanten ieder jaar de hoeveelheid suiker \nmet een paar procent afbouwen, dan proeft waarschijnlijk geen consument het verschil, maar \nhebben we over tien jaar wel veel gezondere dorstlessers. Wellicht dat veel mensen de drankjes \ndie niet veranderen dan ook niet meer lekker vinden, omdat ze te zoet smaken.",
  "en de IC-capaciteit. Nieuwe hoofdlijnakkoorden met zorgverleners houden de kwaliteit en prijs \nop het gewenste niveau.",
  "\u25b6\nWegnemen van verkeerde productieprikkels in de bekostiging. Financiering van zorg moet niet \nmeer volume gedreven zijn, maar rekening houden met de uitkomsten voor pati\u00ebnten. Daarbij \nhoren ook investeringen in preventie.",
  "\u25b6\nZorg die zoveel mogelijk dicht bij huis plaatsvindt, en waar mogelijk zelfs digitaal. Zo kunnen \nzorgaanbieders de gezondheidstoestand van pati\u00ebnten op afstand monitoren en kunnen \nziekenhuizen zich specialiseren in complexe specialistische behandelingen. Acute zorg dient \nvoor iedereen bereikbaar te zijn, ook in de regio.",
  "\u25b6\nBetere samenwerking en afstemming van het zorg- en ondersteuningsaanbod  tussen \nzorgverzekeraars, zorgkantoren, gemeenten, welzijns- en mantelzorgorganisaties en \nzorgaanbieders in de regio om zo de pati\u00ebnt meer centraal te stellen",
  "\u25b6\nVerbeteren van de kwaliteit en betaalbaarheid van zorg. Zorgaanbieders die hier geen \nafspraken over maken met zorgverzekeraars, krijgen niet meer dan een wettelijk maximum \nvergoed. Zorgverzekeraars moeten transparant zijn over de reden om geen contract met een \nzorgaanbieder af te sluiten.",
  "\u25b6\nMeerjarige verzekeringspolissen die het mogelijk maken om eerlijke premiekortingen aan te \nbieden, bijvoorbeeld doordat verzekeraars kunnen besparen op reclame. Investeren in preventie \nwordt zo ook aantrekkelijker voor zorgverzekeraars.",
  "\u25b6\nAanpakken van nepkortingen bij zorgverzekeringen. Collectiviteitskortingen worden afgeschaft \nomdat andere verzekerden daar uiteindelijk voor betalen. Bovendien zorgt het voor een \nonnodig groot aantal (identieke) polissen waardoor het steeds lastiger wordt om een nieuwe \nzorgverzekering te kiezen. Ook gaan we de wildgroei aan sterk op elkaar lijkende polissen \ntegen.",
  "\u25b6\nBetrouwbare digitale gegevensuitwisseling tussen zorgverleners waarbij privacy hoog in het \nvaandel staat. Hiervoor kunnen lessen getrokken worden uit de coronacrisis. Het wetsvoorstel \nElektronische Gegevensuitwisseling is een eerste stap, waarna we dit willen uitbreiden naar \nuitwisseling tussen alle organisaties en tussen zorgverlener en pati\u00ebnt.",
  "\u25b6\nWaarborgen van privacy bij gegevens. Pati\u00ebnten moeten toestemming geven voor \ngegevensuitwisseling en de pati\u00ebnt blijft te allen tijde eigenaar van de eigen gegevens. Veiligheid \nvan gegevensuitwisseling moet gewaarborgd zijn en misbruik moet worden voorkomen.",
  "\u25b6\nBetaalbare medicijnen. Er komt een prijswaakhond tegen dure medicijnen waarbij de gehele \nketen moet worden bezien. Farmaceuten die woekerprijzen vragen worden openbaar \ngemaakt en door zoveel mogelijk Europees in te kopen, krijgt de overheid een sterkere \nonderhandelingspositie. Als een geneesmiddel niet werkt, dan draait de fabrikant op voor de \nkosten.",
  "\u25b6\nStimulering van investeringen in betere zorg. Voor de medisch-specialistische zorg en \nintramurale zorg komt daarom een uitzonderingen op het verbod op winstuitkering. Daarbij \ngelden wel voorwaarden, zoals solvabiliteit en goed bestuur.",
  "\u25b6\nAantrekkelijker werkomstandigheden voor het zorgpersoneel door hen meer autonomie, \nopleidingen, flexibelere roosters en doorgroeimogelijkheden te bieden.",
  "\u25b6\nHet stimuleren van zorgmedewerkers om meer te gaan werken om het personeelstekort in de \nzorg tegen te gaan. Dit doen we door de inkomstenbelasting te verlagen en goeie afspraken \ntussen werkgevers en werknemers.",
  "\u25b6\nEen plek voor verpleegkundigen in het bestuur van zorginstellingen. Als mensen invloed kunnen \nuitoefenen op belangrijke besluiten groeit hun werkplezier en verlaten ze minder snel de zorg.",
  "\u25b6\nMeer tijd voor zorgverleners om aan pati\u00ebnten te besteden. Administratieve lasten worden tot \neen minimum beperkt, waarbij we uitgaan van vertrouwen in de zorgverleners. Hierbij leren we \nvan ervaringen tijdens de coronacrisis.",
  "\u25b6\nHet aanmoedigen van (multidisciplinair) trainen van zorgprofessionals in zaken als \u2018human \nfactors\u2019. Dit zal niet alleen ten goede komen aan pati\u00ebntveiligheid, maar ook aan de weerbaarheid \nvan zorgprofessionals.",
  "Investeren in de langdurige - en ouderenzorg",
  "De afgelopen jaren zijn grote veranderingen in de langdurige zorg doorgevoerd met als doel de \nkwaliteit van de zorg te verbeteren, meer maatwerk te kunnen leveren en de langdurige zorg ook \nin de toekomst toegankelijk en betaalbaar te houden. Er zijn kwaliteitseisen opgesteld voor de \ngehandicaptenzorg en verpleeghuiszorg. Er is twee miljard euro extra beschikbaar gekomen om \nde kwaliteit van verpleeghuizen verder te verbeteren, met name in de vorm van extra personeel. Met \nbetrokken partijen is samengewerkt om bureaucratie en onnodige regels fors te verminderen. Ook \nis het recht op een persoonsgebonden budget wettelijk vastgelegd voor mensen in de langdurige \nzorg, de maatschappelijke ondersteuning en de curatieve zorg. De komende jaren heeft verdere \nvermindering van de regeldruk prioriteit. Daarnaast zullen we werken aan een meerjarige agenda \nouderenzorg, die rekening houdt met onder andere de grote behoefte aan keuzevrijheid, eigen \nregie en betaalbaarheid. De komende jaren zetten we in op:",
  "\u25b6\nEen eigen zorgbudget voor cli\u00ebnten in de langdurige zorg (persoonsvolgende bekostiging). \nDaarmee kan iedereen zelf kiezen van wie ze zorg krijgen, wanneer dat gebeurt en of dit thuis \nof in een verpleeghuis plaatsvindt.",
  "\u25b6\nInvesteren in meer toekomstbestendige woningen en kleinschalige woonvormen voor senioren \nconform lokale woonzorgvisies, waar het mogelijk is om met behulp van zorg te blijven wonen \ngedurende het ouder worden. Gezamenlijk opdrachtgeverschap kan hierbij bijdragen aan \nhet ontwikkelen van nieuwe woonvormen. In combinatie met meer verpleeghuisplekken kan \niedereen kiezen waar hij of zij oud wil worden en komt men niet op een wachtlijst terecht.",
  "\u25b6\nMeer keuzevrijheid in de ouderenzorg zodat senioren die bijvoorbeeld gespaard hebben, \nkunnen kiezen voor een grotere kamer. Zo kunnen verschillende woon(zorg)vormen ontstaan, \nwaardoor senioren langer in hun eigen vertrouwde omgeving kunnen blijven wonen en mede \ndaardoor partners langer bij elkaar kunnen blijven wonen.",
  "\u25b6\nStrakke afspraken tussen zorgkantoren en verpleeghuizen over onder andere nieuwe \nvormen van zorg, digitale ondersteuning en om- en bijscholing van medewerkers, waarbij de \nambities van het verpleeghuis leidend zijn. Op deze manier gaan we door met de verbetering \nvan de kwaliteit in de verpleeghuiszorg. Als aan alle voorwaarden is voldaan plaatsen we de \nverpleeghuiszorg onder de Zorgverzekeringswet (Zvw). Dan zijn de verschillende vormen van \nzorg waar mensen op latere leeftijd mee te maken krijgen op dezelfde manier georganiseerd. \nDat geeft meer ruimte voor maatwerk voor mensen, het maakt het voor hen eenvoudiger en \nhet stimuleert de inkoop van kwalitatief goede zorg.",
  "\u25b6\nNauwer contact en minder afstand tussen zorgbestuurders en verpleegkundigen en \nverzorgenden. Net als bij verpleeghuizen gaan bestuurders en toezichthouders in alle sectoren \nregelmatig meelopen op de werkvloer.",
  "\u25b6\nVerplichte accreditatie van bestuurders en toezichthouders in de zorg en vervanging van \nbestuurders die langdurig slecht functioneren.",
  "\u25b6\nMeerjarige contracten in de langdurige zorg. Dit biedt meer zekerheid voor zorgaanbieders en \nhun personeel en lagere administratieve lasten rondom de jaarlijkse inkoopprocedure.",
  "\u25b6\nVersterken van de digitale bekwaamheid van zorgpersoneel om zo zorg slimmer te organiseren \nen uiteindelijk meer tijd vrij te maken voor contact met de pati\u00ebnt.",
  "\u25b6\nBredere inzet van digitale zorg en ondersteuning in de gehandicaptenzorg. Uitbreiding van de \nveelbelovende proefprojecten kan mensen meer regie en vrijheid geven.",
  "\u25b6\nInvoering van alle uitgangspunten uit het VN-verdrag inzake de rechten van personen met een \nhandicap, om Nederland toegankelijk te maken voor iedereen.",
  "\u25b6\nBehoud en bescherming van het persoonsgebonden budget (PGB) door misbruik aan te",
  "Investeren in jeugdzorg en GGZ",
  "De organisatie van jeugdzorg en geestelijke gezondheidszorg is de afgelopen jaren flink veranderd, \nwaarbij gemeenten een grote rol hebben gekregen. Jeugdzorg wordt dichter bij het kind \ngeorganiseerd omdat de gemeente haar inwoners het beste kent. Daardoor kan de zorg beter in \nsamenhang plaatsvinden, bijvoorbeeld met hulp bij werk, inkomen en schulden. Dit geldt ook voor \nde GGZ, waarbij mensen met psychische aandoeningen zoveel mogelijk kunnen blijven deelnemen \naan de maatschappij. De veranderingen in deze sectoren zijn nog niet klaar. In de jeugdzorg gaan \nte veel dingen nog niet goed genoeg. Hier is dus echt een inspanning van ons allemaal nodig. We \nlopen nog tegen problemen aan, zoals lange wachtlijsten en een groeiend aantal meldingen van \npersonen met verward gedrag. De komende jaren zetten we in op:",
  "\u25b6\nStandaardisering van eisen en criteria die gemeenten stellen aan de verantwoording van \njeugdzorgaanbieders. Dit doen we in overleg met gemeente, jeugdzorgaanbieders, ouders en \nkinderen.",
  "\u25b6\nDoelmatiger doorverwijzing binnen de jeugdzorg door de aanwezigheid van voldoende \njeugdprofessionals bij de huisarts. Zij zijn bekend met de regionale zorgorganisaties en de \nbehoeften van ouders en kinderen.",
  "\u25b6\nTijdige signalering van mogelijke problemen bij kinderen en gezinnen en een juiste triage. Ook \nhet onderwijs heeft hierin een belangrijke rol. Er komt een scherpere afbakening van wat we \nscharen onder jeugdzorg.",
  "\u25b6\nMeer tijdelijke huis- en straatverboden voor daders van kindermishandeling, zodat kinderen \nzelf in hun vertrouwde omgeving kunnen blijven.",
  "\u25b6\nKortere wachtlijsten binnen de GGZ door een betere organisatie van deze GGZ en door meer \nmedewerkers op te leiden. Door de bekostiging te koppelen aan de initi\u00eble diagnose vermindert \nhet tussentijds aanpassen van tarieven. GGZ-pati\u00ebnten die digitaal geholpen willen en kunnen \nworden, moeten die mogelijkheid ook aangeboden krijgen. Digitale zorg alleen mag nooit de \nnorm worden in de GGZ.",
  "\u25b6\nLaagdrempelige hulp voor mensen met psychische klachten. Door WMO-loketten of \nbuurthuizen te cre\u00ebren waar ervaringsdeskundigen, vrijwilligers en GGZ-consultants aanwezig \nzijn, worden mensen met een psychische hulpvraag snel en laagdrempelig geholpen in de \neigen omgeving, en worden zij indien nodig op weg geholpen naar verdere en zwaardere zorg.",
  "\u25b6\nInvoeren van een time out regeling  in de GGZ die het mogelijk maakt mensen voorlopig op \nte nemen. Zo voorkomen we dat mensen die echt hulp nodig hebben aan hun lot worden \novergelaten, tussen wal en schip vallen en dat uiteindelijk de zaak escaleert en de politie moet \ningrijpen.",
  "\u25b6\nVersterking van de samenwerking tussen politie en GGZ om overlast van personen met verward \ngedrag aan te pakken en te zorgen dat zij goed geholpen worden en niet in herhaling vallen.",
  "\u25b6\nNieuwe bekostiging in de GGZ. De nieuwe bekostigingssystematiek gaat per 2022 in. Hiermee",
  "pakken. Dat is nodig zodat het PGB kan blijven bestaan voor al die mensen die er zoveel aan \nhebben en die het zo netjes gebruiken. Het moet daarom vooraf vaststaan of iemand een \npersoonsgebonden budget zelf kan beheren. Ook wordt het PGB voortaan alleen ingezet voor \nzorg. Ondersteuning moet gemakkelijk in natura te regelen zijn via de gemeente.",
  "\u25b6\nStrakkere regie van gemeenten bij het toewijzen van hulp en ondersteuning. Zo vergroten we \nde doelmatigheid en betaalbaarheid van gemeentelijke zorgtaken.",
  "\u25b6\nTijdige signalering door zorgverleners van het ontstaan van overbelasting bij mantelzorgers, \nmet bijzondere aandacht voor jonge mantelzorgers. Hun wordt actief tijdelijk vervangende zorg \naangeboden. Partijen als gemeenten, welzijns- en mantelzorgorganisaties, zorgverleners en \nzorgkantoren stemmen dit goed onderling af.",
  "\u25b6\nE\u00e9n aanspreekpunt bij gemeente en zorgkantoor samen om pati\u00ebnten te helpen bij het vinden \nvan de juiste zorgorganisatie.",
  "kunnen zorgverzekeraars GGZ-aanbieders ondersteunen om goede, bewezen praktijken op \ngrotere schaal toe te passen.",
  "\u25b6\nRegionale \nafstemming \ntussen \nGGZ-aanbieders \nen \ngerichte \ncontractering \ndoor \nzorgverzekeraars en gemeenten. We keren de trend van onderbehandeling van zware klachten \nen overbehandeling van lichte klachten.",
  "In tegenstelling tot veel andere landen heeft Nederland een eerlijke gezondheidszorg. Het maakt \nin Nederland niet uit of je een hoog of laag inkomen hebt. Iedereen heeft recht op de beste \ngezondheidszorg en even hoge premies. De afgelopen jaren zijn verschillende akkoorden gesloten \nom de kosten beheersbaar te houden, zodat de zorg betaalbaar en voor iedereen toegankelijk \nblijft. Hierdoor is de stijging van de zorgpremie beperkt gebleven. Ook is afgelopen jaren het eigen \nrisico bevroren. Daarnaast is er voor mensen die gebruikmaken van maatschappelijke zorg  via  \nde gemeente een vast tarief ingevoerd. Zo worden zij niet langer op hoge kosten gejaagd door \napart te moeten betalen voor bijvoorbeeld traplift, huishoudelijke hulp en dagbesteding. De eigen \nbijdrage wordt ook niet meer berekend op basis van inkomen en spaargeld, zodat senioren die \ngewerkt hebben voor een aanvullend pensioen niet extra betalen. De extra eigen bijdrage voor \nhet verpleeghuis op basis van spaargeld is ook gehalveerd en er is een maximum gesteld aan \nde eigen bijdrage voor geneesmiddelen. Zorgkosten kunnen daarnaast ook voorkomen worden \ndoor in te zetten op preventie. Het moet makkelijker worden om met een gezonde levensstijl \nverantwoordelijkheid te nemen voor de eigen gezondheid. De komende jaren zetten we in op:",
  "\u25b6\nBetaalbare zorg en beperken van premiestijgingen. Het verzekerde basispakket maken we \nkleiner en goedkoper door behandelingen die niet wetenschappelijk of effectief zijn, niet meer \nstandaard te vergoeden en kritisch te kijken naar uitzonderlijk dure behandelingen.",
  "\u25b6\nDoor de zorg zelf in kaart gebrachte \u2018beter niet doen\u2019- behandelingen verdwijnen uit het \nbasispakket en maken ruimte voor zorginnovaties en slimme, digitale oplossingen (eHealth, \nzorg op afstand).",
  "\u25b6\nBevriezen van het eigen risico zodat oplopende zorgkosten niet bij zieke mensen terechtkomen. \nWe kijken naar een betere manier van bekostiging in de zorg. Dan is het ook logisch om te \nkijken naar wat mensen zelf betalen, zoals het eigen risico. Dan kijken we ook naar de optie \ndat iedereen een eigen bijdrage betaalt per behandeling, met als maximum de hoogte van het \neigen risico.",
  "\u25b6\nEen keuze om het eigen risico (of in de toekomst eigen betalingen) vrijwillig verder te verhogen \ndan nu mogelijk is, in ruil voor een lagere zorgpremie. De mogelijkheid om te kiezen tussen de \nnatura- of restitutiepolis blijft behouden.",
  "\u25b6\nStimuleren van digitale zorg. Zorgverleners kunnen, waar dit niet ten koste gaat van kwaliteit, \ndigitale triage toepassen of zorg digitaal leveren. Hiervoor passen we de bekostiging aan, \nwaarbij we ook digitale zorg bekostigen en de levering hiervan aantrekkelijker wordt. Dat komt \nde betaalbaarheid van zorg ten goede.",
  "\u25b6\nOnafhankelijk en deskundige vaststelling van het basispakket door alleen het Zorginstituut \nover de inhoud daarvan te laten beslissen. De politiek stelt slechts het toetsingskader voor het \nZorginstituut vast.",
  "\u25b6\nOverbehandeling van mensen beperken door via predictieve testen en het monitoren van \nhet effect van geneesmiddelen, maatwerk te leveren bij het toedienen van medicijnen, via \neen uniforme dataregistratie waardoor deze data worden vastgelegd en de administratielast \nbeperkt blijft.",
  "Betaalbaarheid van de zorg",
  "Iedereen heeft recht op een zo lang en gezond mogelijk leven. Gelukkig worden we dankzij \nmedische innovaties steeds ouder en gezonder. Ziekten waaraan iemand vroeger nog overleed \nzijn inmiddels te voorkomen of genezen en het is voor iedereen mogelijk inzicht te krijgen of je \ndrager bent van een erfelijke ziekte of bijvoorbeeld kans hebt op hart- en vaatziekten. Dit draagt \nbij aan de kwaliteit van het leven. Tegelijkertijd speelt ook de vraag of er geen grenzen zijn aan het \nleven en of alles wat medisch kan wel zou moeten. Dat zijn moeilijke en heftige vraagstukken, die \nvaak raken aan de kern van het leven en de dood. Mensen moeten eigen keuzes over hun leven \nblijven maken, waarbij het ook belangrijk is om zorgvuldig om te gaan met mensen die anders \nover deze grote vraagstukken denken. We blijven de eigen keuzes van mensen vooropstellen. De \nkomende jaren zetten we in op:",
  "\u25b6\nGelijke behandeling van lesbische of alleenstaande vrouwen bij IVF en/of KID-behandelingen, \ndoor hen net als heterostellen geen eigen bijdrage te vragen.",
  "\u25b6\nModerne en coherente prenatale screening, waarbij de 13-wekenecho het belangrijkste \nmeetmoment voor het opsporen van structurele afwijkingen bij het ongeboren kind wordt. \nDe niet-invasieve prenatale test (NIPT) komt gesubsidieerd  permanent  beschikbaar  en zal \nde combinatietest vervangen voor het opsporen van chromosomale afwijkingen, zoals het \ndownsyndroom.",
  "\u25b6\nMeer medisch-wetenschappelijk onderzoek naar voortplantingstechnieken en het voorkomen \nvan ernstige genetische afwijkingen. We verruimen wetgeving rondom geslachtskeuze bij zeer \nernstige erfelijke aandoeningen die bij het ene geslacht vaker voorkomen dan bij het andere, \nzoals het BRCA-gen en plotselinge blindheid. De mogelijkheid geldt ook bij een re\u00eble kans op \ndragerschap.",
  "\u25b6\nHet schrappen van de beraadtermijn voor abortus. Ook stellen we de abortuspil beschikbaar",
  "En toch doen we zulke beloftes niet, omdat we denken dat het niet in het belang is van alle \nNederlanders die goede \u00e9n betaalbare zorg willen. Die zorg is er in Nederland voor iedereen. Een \nbankdirecteur ligt op dezelfde operatietafel als een buschauffeur of een oudere die rondkomt van \nde AOW. Er zijn ook geen Amerikaanse toestanden, waarbij je moet vrezen dat het ziekenhuis \nachteraf een rekening van tienduizenden dollars stuurt.",
  "We vinden het belangrijk deze topzorg voor iedereen betaalbaar te houden. Voor mensen met een \nlaag inkomen gebeurt dat automatisch, want zij krijgen meer zorgtoeslag als de premie stijgt. Maar \nals je net teveel verdient voor zorgtoeslag vormt de premie iedere maand een flinke kostenpost. \nDe hoogte van de premie en het eigen risico hangt direct samen met het totale bedrag dat we in \nNederland uitgeven aan de zorg. Daarom willen we de zorgkosten niet teveel laten stijgen. Dat is \nconstant zoeken naar de juiste balans tussen goede zorg, redelijke prijzen en het voorkomen van \nwachtlijsten.",
  "Er bestaat niet \u00e9\u00e9n goedkope en simpele oplossing. Als we de zorgpremie of het eigen risico \nafschaffen, moet het geld ergens anders vandaan komen. Terwijl we ook de belastingen niet willen \nverhogen of willen bezuinigen op belangrijke zaken als onderwijs, politie en de AOW.",
  "bij de huisarts. De keuze voor een abortus dient voor een vrouw zo laagdrempelig mogelijk te \nzijn, via een veilige plek, vrij van intimidatie en zonder druk van buitenaf.",
  "\u25b6\nPassende bekostiging van palliatieve zorg. We vervolgen het nationaal programma palliatieve \nzorg en zetten in op meer transmurale palliatieve zorg. Zo zorgen we voor een zo hoog mogelijke \nkwaliteit van leven van pati\u00ebnten voor wie genezing niet meer mogelijk is.",
  "\u25b6\nEen schriftelijke wilsverklaring waarin iedereen samen met zijn of haar (huis)arts afspraken kan \nvastleggen over de laatste levensfase, zoals het wel of niet behandelen, wel of niet reanimeren \nof vrijwillig levenseinde. Deze wilsverklaringen bieden voldoende grond voor artsen om later \nnaar te handelen.",
  "\u25b6\nDe mogelijkheid voor iedereen (inclusief mensen met een, zoals het wel wordt genoemd, \nvoltooid leven zonder medische oorzaak) om zelf te kiezen voor een waardig levenseinde, \nmits dit volgens zorgvuldige procedures en eisen gebeurt. Dit zou moeten gelden voor zowel \neuthanasie, hulp bij zelfdoding als \u2018voltooid leven\u2019.",
  "\u25b6\nTransparantie over de opvattingen van artsen over euthanasie. Het is essentieel dat een arts \nen pati\u00ebnt tijdig met elkaar praten over de wensen rondom het levenseinde, zodat een pati\u00ebnt \neventueel kan kiezen voor een andere arts en artsen niet hoeven mee te werken aan een \nprocedure waar zij principi\u00eble bezwaren tegen hebben.",
  "\u25b6\nVasthouden aan uitbreiding van het Groninger Protocol, waardoor euthanasie voor kinderen \ntussen de \u00e9\u00e9n en twaalf jaar onder zeer strikte zorgvuldigheidseisen mogelijk wordt. Ook voor \nkinderen die ongeneeslijk ziek zijn en ondragelijk en uitzichtloos lijden, moet de keuze voor \neuthanasie beschikbaar zijn als er echt geen andere opties meer zijn.",
  "Met plezier bewegen en sporten is van onschatbare waarde voor een gezonde, duurzame en \nweerbare samenleving. De fysieke en mentale voordelen van sporten worden steeds belangrijker \nnu onze samenleving vergrijst en steeds meer mensen met chronische ziekten ouder worden. Het \nbevorderen van een actieve leefstijl en sporten verkleint het risico op ziekten, vergroot de mentale \nveerkracht en versnelt het herstelproces na een medische ingreep. Sport moet dan ook voor \niedereen toegankelijk zijn, ook voor mensen met een beperking. Maar sport is als middel meer dan \nalleen preventie, het is ook belangrijk dat er samenwerking komt met andere beleidsterreinen zoals \nonderwijs, veiligheid, sociale zaken en economie. De coronacrisis heeft ons duidelijk laten zien wat \nhet belang van gezondheid, fitheid en weerbaarheid is. We moeten gebruikmaken van de kracht \nvan sport. De komende jaren zetten we in op:",
  "\u25b6\nVoldoende plekken om buiten te kunnen spelen en te sporten. Dat maakt sport en bewegen \ntoegankelijk voor iedereen. Waar nodig helpen we gemeenten.",
  "\u25b6\nDe mogelijkheid voor ieder kind om te sporten bij een vereniging, door voldoende \ntoegankelijkheid voor kinderen met een beperking en tegemoetkomingen voor ouders die de \ncontributie niet kunnen betalen.",
  "\u25b6\nStimuleren van bewegen in het primair- en voortgezet onderwijs, onder andere door scholen \nte laten samenwerken met partners uit lokale sportakkoorden. Er komen gastlessen van \nsportverenigingen op basisscholen en middelbare scholen met geld uit het sportakkoord.",
  "\u25b6\nEen groter aanbod van sport en bewegen voor senioren. Daarnaast is voor senioren de sociale \nomgeving van de vereniging van belang om eenzaamheid tegen te gaan en om betrokken te \nblijven bij onze maatschappij.",
  "\u25b6\nVersterking van ons unieke sportverenigingslandschap en de sportbonden. Daarbij horen ook \ngoed opgeleide trainers en coaches om een positief sportklimaat te garanderen.",
  "\u25b6\nMeer sportevenementen in Nederland, omdat dit bijdraagt aan de motivatie om te gaan sporten \nen de samenleving verbroedert.",
  "Nederland heeft dankzij een lange periode van vrede, veiligheid en vrijheid veel welvaart kunnen \nopbouwen. Daarbij bepleitte de VVD een duidelijke taakverdeling, waarbij de Europese Unie \nzich concentreerde op de markt en veiligheid de taak van de Navo was. Daar heeft Nederland \nveel van geprofiteerd. Als exportland konden we goed verdienen. De Amerikanen gaven zoveel \ngeld uit aan hun krijgsmacht dat we via de Navo eigenlijk gesubsidieerde veiligheid ontvingen. \nOok in de recente strijd tegen Islamitische Staat kunnen we gelukkig bij een Amerikaanse \nmissie aansluiten. Maar het is niet meer vanzelfsprekend dat de Verenigde Staten bij iedere \ndreiging het voortouw nemen. Zij richten hun aandacht meer op de machtsstrijd met China \nin Azi\u00eb, waardoor Europese landen zelf problemen in de eigen achtertuin moeten oplossen. \nWashington neemt ons niet bij de hand als Turkije EU-lidstaten probeert te intimideren door \nmigranten de grens over te jagen of marineschepen richting Griekse wateren stuurt. Europese \nlanden moeten dan zelf met oplossingen komen. Dat vraagt geen gemakzuchtig pleidooi voor \neen \u2018Europees leger\u2019. Want als landen niet zelf flink investeren in hun eigen krijgsmachten, dan \nstelt de som der delen ook weinig voor. Het betekent evenmin de Navo overbodig verklaren. \nDe VS blijven een cruciale bondgenoot tegen een grootmacht als Rusland, maar zullen niet \nieder probleem voor ons oplossen.",
  "Om onze manier van leven te beschermen moeten we opnieuw nadenken over de \ninternationale politiek. Daarbij is investeren in defensie noodzakelijk, maar op zichzelf niet \nvoldoende. Straaljagers bieden weinig bescherming als landen migratiestromen op ons \nafsturen, de toevoer van energie of strategische goederen kunnen afknijpen of met digitale \nspionage op grote schaal bedrijfsgeheimen stelen. Daarom kunnen we economie niet los \nzien van geopolitiek. Lange tijd domineerde de gedachte dat wereldwijde vrijhandel landen in \nliberale democratische markteconomie\u00ebn zou veranderen. Maar met name autoritaire landen \nmisbruiken de spelregels. Met staatssteun drukken ze onze ondernemers uit de markt, en \ndankzij de winsten kunnen ze militaire avonturen aangaan. Nederland moet samen met \nbondgenoten over meer machtsmiddelen beschikken om te voorkomen dat we als speelbal \nvan andere mogendheden eindigen. De volgende uitgangspunten zijn daarbij leidend:",
  "\u25b6\nNederland is een soeverein land binnen de Europese Unie. Een sterke Europese Unie is \nnoodzakelijk om de manier van leven van Nederlandse burgers te beschermen. Alleen door \nsamenwerking kunnen we migratiestromen bedwingen, paal en perk stellen aan oneerlijke \nChinese concurrentie, of kwaadwillende landen via sancties pijn doen.",
  "\u25b6\nEuropese strategische soevereiniteit. Daarvoor zijn sterke krijgsmachten nodig die intensief \nsamenwerken en meer bijdragen aan de Navo. Ook voor de toevoer van cruciale goederen \nof grondstoffen mogen Nederland en Europa niet volledig afhankelijk zijn van \u00e9\u00e9n ander \nmachtsblok, ook als die goederen hierdoor duurder worden.",
  "\u25b6\nHet nationaal belang staat voorop in het buitenlands beleid. Toegang tot de Europese markt \nen ontwikkelingssamenwerking zijn voorwaardelijk en moeten de Nederlandse en Europese \nveiligheidsbelangen dienen, ondernemers gelijke kansen bieden en afspraken bevatten over \nhet terugnemen van eigen onderdanen die geen recht op verblijf in Europa hebben.",
  "Decennia van bezuinigingen hebben veel gevraagd van onze krijgsmacht. De afgelopen jaren \nzijn de eerste stappen van het herstel ingezet. Defensie kan bijvoorbeeld weer nieuwe fregatten, \nonderzeeboten en F-35s kopen. Ook is er geld uitgetrokken voor betere arbeidsvoorwaarden, \neen opknapbeurt van kazernes en zijn munitievoorraden aangevuld. Extra inzet van reservisten en \nsamenwerking met bedrijven in bijvoorbeeld de transportsector, helpen tekorten terug te dringen. \nMet buitenlandse missies hebben Nederlandse militairen bijgedragen aan het terugdringen van \nIslamitische Staat (IS) en het beschermen van de Baltische Staten tegen de dreiging van Rusland. \nDe krijgsmacht werkt bovendien intensiever samen met onze buren in Belgi\u00eb, Duitsland en het \nVerenigd Koninkrijk. Ook heeft Nederland het initiatief genomen om de regels voor militair transport \nin Europa te vereenvoudigen zodat eenheden sneller van het ene land naar het andere kunnen \nbewegen in geval van een dreiging. Om het grondgebied van de Navo effectief te kunnen blijven \nverdedigen en samen met Europese partners ook zonder de Verenigde Staten problemen in de \neigen achtertuin te kunnen oplossen, moeten we ook de komende jaren meer samenwerken met \nbondgenoten en meer investeren in onze eigen krijgsmacht. Daarom zetten we de komende jaren \nin op:",
  "\u25b6\nSubstanti\u00eble verhoging van het defensiebudget naar tenminste het Europese Navo-gemiddelde. \nZo levert Nederland een redelijk aandeel binnen de Navo en zetten we een eerste stap naar \nde Navo- norm om twee procent van de economie aan defensie te besteden. Wanneer het \neconomisch herstel voorspoedig verloopt, moeten we sneller naar de Navo-norm.",
  "\u25b6\nVersterking van capaciteiten waar de Nederlandse krijgsmacht sterk in is en waar de Navo \ngrote behoefte aan heeft, zoals vier nieuwe, wereldwijd inzetbare onderzeeboten en extra \nF-35s. Want lastenverdeling draait niet alleen om de hoogte van het nationale defensiebudget, \nmaar ook om het beschikbaar stellen van geavanceerde en goed getrainde eenheden.",
  "\u25b6\nBehoud van de nucleaire taak door de luchtmacht. Met ultramoderne F-35s die in staat zijn \nkernwapens te dragen, vervult Nederland een belangrijke rol binnen de afschrikking van de \nNavo. We steunen verdragen over wapenbeheersing en het terugdringen van kernwapens, \nmaar zolang Rusland over tactische kernwapens beschikt, legt Nederland zichzelf geen \neenzijdige beperkingen op.",
  "\u25b6\nInvesteren in (technologisch hoogwaardige) slagkracht en ondersteunende eenheden voor de \nlandmacht, zodat we kunnen voldoen aan de vraag van de Navo om grondeenheden te leveren \ndie het tegen een sterke staat kunnen opnemen en dus zorgen voor afschrikking. Hiervoor zijn \nook verdere investeringen in informatietechnologie noodzakelijk.",
  "\u25b6\nInvesteren in niche-wapens, zoals lucht- en raketverdediging tegen ballistische raketten en \nkruisvluchtwapens, als antwoord op onder meer de Russische ontwikkeling van hypersonische \nraketten en kruisvluchtwapens die onder het INF-verdrag verboden waren. Zo ontlasten we \nbondgenoten en investeren we fors in de Navo.",
  "\u25b6\nGebruik van kunstmatige intelligentie en robotisering, zoals veilige autonome en onbemande \nwapens, waarbij de mens betekenisvolle controle over de inzet houdt. Het heeft weinig zin het \nbraafste jongetje van de klas te zijn, als dat ertoe leidt dat de legers van autoritaire staten als \nRusland of China ons inhalen en onze veiligheid, of die van onze bondgenoten, bedreigen.",
  "\u25b6\nInvesteringen in het Defensie Cybercommando en de inlichtingendiensten. Succesvolle \noperaties tegen de Russische inlichtingendiensten laten zien dat Nederland hier sterk in is, en \nzo met unieke kennis en vaardigheden kan bijdragen aan de veiligheid van bondgenoten.",
  "\u25b6\nEen \nspace-eenheid \nwaarmee \nDefensie \ninvesteert \nin \nveilige \ncommunicatie \nen \ninlichtingenvergaring en samenwerkt met andere Europese landen op het gebied van \nlanceercapaciteit en (verdediging van) ruimte-infrastructuur. Zo vervult Nederland haar deel \nbinnen de ruimtestrategie die de Navo in 2019 voor het hele bondgenootschap opstelde.",
  "Om onze belangen te verdedigen zullen we in de toekomst waarschijnlijk vaker samen met \nandere Europese landen een militaire missie opzetten. Dit jaar stuurden Frankrijk, Nederland en \nDenemarken marineschepen naar de Perzische Golf, om Iran duidelijk te maken dat we er niet op \nzitten te wachten dat het koopvaardijschepen lastigvalt.",
  "In hetzelfde gebied voer ook een Amerikaanse vloot. Tien jaar geleden was het moeilijk voor te",
  "producten van defensiebedrijven in het mkb.\n \u25b6\nInzet van de unieke capaciteiten van Defensie om binnenlandse opsporingsinstanties te \nondersteunen. Deze inzet mag evenwel niet ten koste gaan van de unieke taak van Defensie op \nhet gebied van buitenlandse missies en de verdediging van het eigen en bondgenootschappelijk \ngrondgebied.",
  "Internationale samenwerking\n \u25b6\nUitbreiding van de Marechaussee om andere landen te helpen bij het beschermen van de \ngezamenlijke Europese buitengrenzen tegen vluchtelingenstromen. De Marechaussee en \nandere krijgsmachtonderdelen doen ook vaker mee aan trainings- en adviesmissies die helpen \nbij onder meer betere grensbewaking en opbouw van de veiligheidssector in derde landen.",
  "\u25b6\nSamenwerking met gelijkgezinde landen binnen de Navo en de EU in plaats van abstracte \nvergezichten over een Europees leger. De EU als geheel kan zich het beste richten op zaken \nwaar de Navo minder geschikt voor is, zoals eenvoudige regels voor militair transport en de \nontwikkeling van geavanceerde wapens door de Europese defensie-industrie.",
  "\u25b6\nDe oprichting van gezamenlijke eenheden met bondgenoten voor nieuwe wapens die nodig \nzijn voor de Navo of Europese operaties, maar die te duur zijn voor individuele landen, zoals \nhypersonische raketten en grote verkenningsvliegtuigen. De poule van tankervliegtuigen op \nVliegbasis Eindhoven dient als voorbeeld. Zo nemen we het initiatief om via slim samenwerken \ntekorten bij de Navo weg te werken. Indien haalbaar gezien de aard van het specifieke project \nwillen we wel dat deelnemende landen hun eigen aandeel zoveel als mogelijk ook voor eigen \nmissies kunnen inzetten.",
  "Personeel en samenleving\n \u25b6\nVerdere investeringen in goed materieel, kazernes en arbeidsvoorwaarden voor het personeel, \ndat gevaarlijk werk doet om Nederland veilig te houden. Daarbij hoort ook maatwerk. Niet \nalleen rang en leeftijd maar ook specifieke kennis bepalen het loon. Zo kan een cybersoldaat \nmet specialistische vaardigheden meer verdienen dan een collega die hoger in rang staat of \nkan een dertiger het tot generaal schoppen.",
  "\u25b6\nEen nationale Defensiedag naar Frans voorbeeld, waarop iedere jongere \u00e9\u00e9n keer een \ndagprogramma volgt op een kazerne. Dit versterkt de band tussen de krijgsmacht en de \nsamenleving en kan jongeren enthousiasmeren om als reservist of voltijdsmilitair bij Defensie \naan de slag te gaan.",
  "\u25b6\nUitbreiding van flexibele oplossingen voor tekorten, zoals Defensity College, waarbij studenten \nals reservist aan de slag kunnen, het delen van werknemers en materieel tussen Defensie en \nbedrijven in bijvoorbeeld de logistiek en de bouw, en loopbaanpaden voor alle rangen waarbij \nmilitairen na enige tijd voor bijvoorbeeld de politie gaan werken maar wel als reservist aan \nhun eenheid verbonden blijven. Daarnaast moeten er voor reservisten met een specifieke \ndeskundigheid betere afspraken met werkgevers komen. Een grotere rol voor reservisten \nbetekent ook dat het opleidings- en keuringstraject waar mogelijk flexibeler dient te zijn.",
  "De Nederlandse export vormt een derde van onze economie. Als gevolg van de coronacrisis heeft \nde wereldhandel flinke klappen gekregen. Ook daarvoor werd het al moeilijker om (eerlijk) handel te \ndrijven, omdat landen vaker kiezen voor protectionisme of internationale afspraken misbruiken. Zo \nkrijgen Chinese bedrijven met staatssteun voet aan de grond in Europa, maar ondertussen schermt \nBeijing de eigen markt af voor openbare aanbestedingen waardoor Nederlandse ondernemers \nhun producten of diensten niet daar kunnen verkopen. De afgelopen jaren is daarom in Europees \nverband gewerkt aan een investeringstoets om strategische sectoren te kunnen beschermen, aan \nwetgeving om ondernemers te beschermen tegen oneerlijke concurrentie en aan het verhogen \nvan verzendtarieven voor Chinese webwinkels om Nederlandse winkeliers te beschermen tegen \noneerlijke concurrentie en namaakproducten. Dat is nog niet genoeg om de scheve verhoudingen \nrecht te trekken. Daarom zetten we de komende jaren in op:",
  "\u25b6\nMeer handelsverdragen tussen de EU en derde landen. Afspraken zoals Ceta met \nCanada scheppen kansen voor ondernemers en bieden weerstand aan het wereldwijd \ngroeiende protectionisme. Ook zet Nederland in op het sluiten van zoveel mogelijk bilaterale \ninvesteringsverdragen, om in het buitenland actieve ondernemers zekerheid te bieden.",
  "\u25b6\nEen vrije markt die gebaseerd is op wederkerigheid. Binnen de EU kunnen bedrijven van \nbuiten hier dan alleen ongehinderd zaken doen, als onze bedrijven dat ook in hun land kunnen. \nBuitenlandse bedrijven die staatssteun ontvangen, moeten benadeeld of uitgesloten worden \nbij aanbestedingen. Hetzelfde geldt voor Europese aanbieders die goedkoop zijn omdat ze \nwerken met goedkope Aziatische toeleveranciers die staatssteun ontvangen.",
  "\u25b6\nGelijke spelregels voor ieder bedrijf op de Europese markt, gehandhaafd door boetes voor \nbedrijven van buiten de EU die met staatssteun uit hun eigen land de concurrentie op de interne \nmarkt aangaan.",
  "\u25b6\nDe aanpak van oneerlijke handelspraktijken binnen de Wereldhandelsorganisatie en de \nWereldpostunie. Zo mag China geen handelsvoordelen meer krijgen door zich onterecht als \n\u2018ontwikkelingsland\u2019 aan te merken of wegkomen met het stelen van intellectueel eigendom. Als \nvalsspelers niet bereid zijn hun leven te beteren, dan moet de EU druk uitoefenen door samen \nmet bondgenoten sancties in te stellen.",
  "\u25b6\nOnderzoek door de EU naar buitenlandse investeringen en bedrijven die proberen om \ncruciale kennis weg te kopen, invloed te verwerven in cruciale infrastructuur, of een sector te \nmonopoliseren.",
  "\u25b6\nHandelsmissies speciaal toegesneden op, en in samenwerking met, het midden- en kleinbedrijf \nzodat deelname aantrekkelijk is voor mkb\u2019ers.",
  "\u25b6\nHandels- en exportbevordering die ook geldt voor bedrijvigheid die niet in het teken staat van \nontwikkelingsdoelen, beter aansluit bij het beleid voor de Nederlandse maakindustrie, en de \npositie van het Nederlandse mkb in internationale waardeketens versterkt. Hiervoor worden ook \ninstellingen en instrumenten zoals Invest International, RVO en de exportkredietverzekeringen \nbeter benut, en wordt er gekeken of er op termijn eventueel meer financi\u00eble vuurkracht nodig \nis bij Invest International.",
  "\u25b6\nSchrappen van eisen bij exportfinanciering die strenger zijn dan wat andere Oeso-landen \ndoen. Aansluiting bij de Frans-Duitse afspraken voor wapenexport, waarbij toeleveranciers \nautomatisch een vergunning krijgen als de hoofdaannemer van het project in zijn land groen \nlicht heeft voor export. Dat is gunstig voor Nederlandse bedrijven die systemen leveren voor in \nhet buitenland gebouwde schepen of voertuigen.",
  "In het buitenlandbeleid dient de vraag centraal te staan hoe Nederland veilig, vrij en welvarend blijft \nin een wereld waar Europa en de Verenigde Staten niet meer samen de dienst uitmaken. Machtige \nlanden als China en Rusland houden zich vaak niet aan de regels die wij belangrijk vinden. De VS \nhebben daarnaast veel aandacht voor hun machtsstrijd met China, waardoor Europa problemen \nin de eigen achtertuin vaker zelf moet oplossen. Bijvoorbeeld als het gaat om Turkse claims op \ngrondstoffen in de wateren van EU-lidstaten Cyprus en Griekenland. De afgelopen jaren zijn er \ndoor Nederland al stappen gezet richting een realistischer buitenlandbeleid, dat zich richt op de \nbehartiging van onze eigen belangen. Een nieuwe benadering van China erkent inmiddels dat het \nland niet alleen een handelspartner is, maar via bedrijfsspionage, machtsspelletjes en doorzichtige \npropaganda over zijn corona-aanpak, ook een veiligheidsrisico vormt. Daarnaast is het Nederlandse \nlidmaatschap van de VN-Veiligheidsraad gebruikt om voor het eerst mensensmokkelaars op een \nsanctielijst te plaatsen en kan de EU strafmaatregelen opleggen aan mensenrechtenschenders \nen daders achter cyberaanvallen. Tijdens het uitbreken van de coronacrisis hebben diplomaten \nsamen met de reisbranche, een topprestatie geleverd door duizenden gestrande Nederlanders \nvan over de hele wereld veilig terug naar Nederland te krijgen. Die diplomaten hebben we ook hard \nnodig in een wereld waarin andere machten de spelregels willen herschrijven. Daarom zetten we \nde komende jaren in op:",
  "\u25b6\nEen realistisch buitenlandbeleid waarin onze belangen, bijvoorbeeld op het gebied van \nveiligheid, migratie en handel, de relaties met andere landen bepalen. Daarom werken we \nsamen met ongemakkelijke partners in het Midden-Oosten en Noord-Afrika bij de bestrijding \nvan terrorisme of bij de lokale opvang van vluchtelingen. Als een land onze belangen schaadt, \nbijvoorbeeld door het financieren van extremistische religieuze instellingen in Nederland of \ndoor illegaal in Nederland verblijvende onderdanen niet terug te nemen, volgen er maatregelen.",
  "\u25b6\nInvesteren in nieuwe bondgenoten, bij voorkeur via de Navo en de EU, om tegenwicht te bieden \naan autoritaire grootmachten als Rusland en China. Gelijkgezinde democratische landen als \nCanada, Australi\u00eb, Isra\u00ebl, Japan en Zuid-Korea, hebben belang bij een vrij internet, respect \nvoor de mensenrechten en vrijheden van het individu, en eerlijke handel volgens internationale \nregels. Daarnaast blijft Nederland zich inzetten voor het goed functioneren van internationale \norganisaties zoals de Verenigde Naties en de OVSE.",
  "\u25b6\nDesnoods zonder resolutie van de VN-Veiligheidsraad militair ingrijpen als dat voor de veiligheid \nof belangen van Nederland en bondgenoten nodig is, zodat we ons beleid niet laten dicteren \ndoor een Chinees of Russisch veto.",
  "\u25b6\nStrategisch gebruik van de economische macht van de EU, bijvoorbeeld door sancties in te \nstellen als Rusland opnieuw buurlanden aanvalt of Turkije geen migratieafspraken respecteert \nen buurlanden intimideert. Om sancties kracht bij te zetten, zet Nederland binnen de EU in op \n\u2018extraterritoriale werking\u2019. Als een bedrijf uit een derde land zich dan niet houdt aan de EU- \nsancties, volgen er boetes op bedrijfsactiviteiten in Europa.",
  "\u25b6\nAfschaffing van vetorecht bij EU-sancties voor mensenrechtenschenders en bij de verlenging \nvan economische sancties als eerste stap, om daarna ook het veto bij het instellen van \neconomische sancties af te schaffen. Dat maakt ons buitenlandbeleid slagvaardiger en \nvoorkomt dat autoritaire mogendheden \u00e9\u00e9n of twee lidstaten onder druk zetten om hun veto \nte gebruiken.",
  "\u25b6\nEen speciale \u2018sanctie-eenheid\u2019 waarmee Nederland de Britse voortrekkersrol bij het opstellen \nen handhaven van sancties binnen de Europese Unie overneemt.",
  "\u25b6\nSteun aan Europese pogingen om de nucleaire deal met Iran overeind te houden. Wanneer Iran \nuranium verrijkt voor militaire toepassingen of internationale waarnemers het land uit zet, dan \nmoeten er weer sancties komen. Daarnaast willen we zo snel mogelijk afspraken maken over \nbeperking van het Iraanse raketprogramma.",
  "Veel doelen van het ontwikkelingsbeleid kunnen we veel effectiever bereiken via vrijhandel. Door \ninvesteringen, ondernemerschap en export kunnen burgers in armere landen zelf geld verdienen \nen via belasting onderwijs of zorg bekostigen. Europese handelsverdragen verhogen ook nog \neens standaarden rond arbeidsomstandigheden, mensenrechten en productveiligheid. Dat is \nbeter voor de rest van de wereld en het voorkomt dat China zijn lagere eisen tot wereldwijde \nnorm maakt. Hulpgeld kan nuttig zijn als we het strategisch inzetten voor het behartigen van \nNederlandse belangen, zoals het indammen van migratiestromen. De uitgaven aan de opvang \nvan Syrische vluchtelingen in Jordani\u00eb en Turkije zijn de afgelopen jaren bijvoorbeeld een goede \ninvestering gebleken. Dit geldt niet voor de traditionele praktijk van ontwikkelingssamenwerking, \nwaarbij geld wordt gegeven aan armere landen om zich op basis van onze normen te ontwikkelen. \nMaar ontwikkelingslanden sluiten inmiddels steeds vaker zakendeals en leningen bij opkomende \nmachten als China, India en Turkije. Deze landen gebruiken hun groeiende economische macht \nom in Afrika toegang tot grondstoffen en afzetmarkten te kopen. Om in de eenentwintigste eeuw \novereind te blijven, moeten Nederland en Europa ontwikkelingsgeld ook meer inzetten op het \nbereiken van geopolitieke doelen. Daarom zetten we de komende jaren in op:",
  "\u25b6\nOprichting van een nationale ontwikkelings- en noodhulporganisatie, NLAID, die hulpgelden \neffectiever inzet voor strategische doelen als markttoegang of terugname van illegale \nonderdanen. Ngo\u2019s die eventueel werk uitvoeren voor NLAID plakken een Nederlandse vlag \nop hun project. Ook versterken we de positie van de Nederlandse ontwikkelingsbank FMO \nom de concurrentie met ontwikkelingsbanken uit andere landen beter aan te gaan en het \nondernemersklimaat in ontwikkelingslanden te versterken.",
  "\u25b6\nDe uitvoering van projecten nadrukkelijk openstellen voor bedrijven, want het doel van \nontwikkelingshulp is niet een Nederlandse ngo-sector in stand te houden.",
  "\u25b6\nSluiting van ambassades die zich hoofdzakelijk met ontwikkelingssamenwerking bezighouden, \ntenzij deze ingezet kunnen worden bij het monitoren en beheersen van migratiestromen. \nDiplomatieke posten zijn er voor de Nederlandse belangen in het buitenland en dienen niet als \npinautomaat voor het gastland.",
  "\u25b6\nBesteding van hulpgeld via de Europese Unie in plaats van via de Verenigde Naties, zodat \nwe politieke eisen aan het ontvangende land kunnen stellen. De VN-organisaties kunnen het \nwerk vervolgens wel uitvoeren als onderaannemer, maar het moet voor het ontvangende land",
  "samenwerking kan ook plaatsvinden met landen die op een positieve manier met Europa \nsamenwerken, bijvoorbeeld door migratiedeals te sluiten.",
  "\u25b6\nStrafbaarstelling van spionage en een verplichte registratie in een openbaar register voor \nindividuen, bedrijven, onderwijsinstellingen en andere organisaties die openlijk of achter de \nschermen belangen van andere landen behartigen.",
  "\u25b6\nEen toegangsverbod voor politici van buiten de EU die in de drie maanden voorafgaand een \nverkiezing in hun land hier onder de diaspora campagne willen voeren.",
  "\u25b6\nEen doeltreffend postennetwerk met goede vertegenwoordiging in die landen waar onze \nbelangen of kansen liggen, bijvoorbeeld op het gebied van handel, veiligheid en migratie. We \nkiezen daarbij ook vaker voor attach\u00e9s met specifieke kennis over bijvoorbeeld migratie of \nkansrijke economische sectoren.",
  "Nieuwe grootmachten als Rusland en China gedragen zich steeds assertiever en oude \nbondgenoten als de Verenigde Staten en Groot-Brittanni\u00eb varen niet altijd meer een voorspelbare \nen vergelijkbare koers. De rol van de Europese Unie op het wereldtoneel wordt daarom belangrijker. \nDe EU heeft Nederland de afgelopen decennia vrede en welvaart gebracht. Het draagvlak voor \nEuropese samenwerking is echter niet vanzelfsprekend, zoals ook de Brexit heeft laten zien. In een \ntijd van veranderende machtsverhoudingen verwachten inwoners dat de Europese Unie effectief \noptreedt en levert, bijvoorbeeld door als lidstaten in gezamenlijkheid een stevige positie op het \nwereldtoneel in te nemen. Ook wordt verwacht dat de lidstaten zich aan de spelregels houden. \nNaast de rechtsstaat en democratische waarden, geldt dit ook voor de nationale begrotingen. De \nafgelopen jaren hebben we daar stevig op ingezet. Zo kan iedere lidstaat aan de noodrem trekken \nals geld uit het corona-herstelfonds onverstandig wordt besteed, gelden er hardere eisen aan de \nrechtsstaat bij lidstaten die lid willen worden en stijgt de Nederlandse afdracht aan de EU-begroting \nde komende jaren niet. De Europese Unie trekt wel meer geld uit voor Nederlandse prioriteiten zoals \nveiligheid, migratie en klimaat en krijgt mogelijkheden om subsidies uit de meerjarenbegroting en \nhet herstelfonds in te houden als lidstaten de rechtsstaat aan hun laars lappen. We blijven ons \ninzetten om de Europese Unie slagvaardiger te maken. Het lidmaatschap van een sterke Unie is \nnamelijk cruciaal voor de Nederlandse veiligheid en welvaart. Daarom zetten we de komende jaren \nin op:",
  "\u25b6\nTerughoudendheid bij uitbreiding van de EU, waarbij draagvlak en duurzame uitvoering van \ngemaakte afspraken de doorslag geven. Associatieverdragen, handelsakkoorden of andere \npartnerschappen zijn goede alternatieven om effectief samen te werken.",
  "\u25b6\nAlternatieven voor toetreding van Turkije, waar beide partijen wat aan hebben, zoals een \nvrijhandelsakkoord. Want gezien de verslechtering van onder meer mensenrechten en \ndemocratie in het huidige Turkije, is het niet realistisch dat het land aan de voorwaarden voor \nEU-lidmaatschap gaat voldoen. Dan is het beter om alternatieve banden te zoeken. We blijven \nook samenwerken rond migratie en veiligheid.",
  "\u25b6\nNauwe samenwerking en goede handelsafspraken met het Verenigd Koninkrijk, inclusief \nstevige afspraken over een gelijk speelveld om oneerlijke concurrentie voor onze ondernemers \nte voorkomen en toegang tot Britse wateren voor onze vissers.",
  "\u25b6\nInformele coalities om per onderwerp zoveel mogelijk invloed op Europees beleid te hebben. \nHet leiderschap van de Hanze-liga die streeft naar strikte naleving van financi\u00eble afspraken \ndoor alle lidstaten, is een goed voorbeeld. En met Frankrijk trekken we bijvoorbeeld samen op \nom de voorwaarden voor nieuwe lidstaten aan te scherpen en hebben we gedeelde belangen",
  "duidelijk blijven dat Nederland of Europa de geldkraan kan dichtdraaien.\n \u25b6\nEen einde aan de automatische stijging van het ontwikkelingsbudget als de economie groeit en \neen flinke snoeibeurt in het woud van fondsen en potjes. Voor ide\u00eble plannen die niet bijdragen \naan de Nederlandse belangen kunnen ngo\u2019s geld ophalen bij private donateurs.",
  "\u25b6\nRuimere criteria voor wat meetelt als ontwikkelingshulp. Als het binnen de Oeso niet lukt om \ndeze zogeheten ODA-definitie uit te breiden, moet Nederland met een eigen definitie werken. \nDaarin telt dan ook hulp bij grensbewaking in Afrika, net als militaire missies die er bijvoorbeeld \nvoor zorgen dat ontheemden weer veilig naar huis kunnen.",
  "\u25b6\nHantering van de hoogste standaarden op het gebied van maatschappelijk verantwoord \nondernemen bij projecten die binnen internationale organisaties zoals de Wereldbank worden \naanbesteed. Op dit moment worden veel van dergelijke projecten gegund aan bedrijven die \nlage duurzaamheidsstandaarden hanteren.",
  "rond Brexit. Met anderen werken we weer samen om druk uit te oefenen op lidstaten die zich \nniet houden aan de waarden en rechtsstatelijke beginselen van de Unie.",
  "\u25b6\nSterkere regionale grensoverschrijdende samenwerking tussen de Benelux en de Duitse regio \nNoordrijn-Westfalen op het gebied van duurzame ontwikkeling, justitie en veiligheid.",
  "\u25b6\nVersterking van de interne markt. Hierbij is uitdrukkelijke aandacht voor de digitale interne markt, \nomdat daarin een enorm groeipotentieel voor de Nederlandse economie zit.",
  "Begroting en euro\n \u25b6\nBlijven voorkomen dat de Europese Unie een transferunie wordt. Er komen geen nieuwe \nEuropese instrumenten waarmee economisch slecht presterende lidstaten noodzakelijke \nhervormingen kunnen omzeilen.",
  "\u25b6\nTerugkeer naar begrotingsregels zodra de coronacrisis voorbij is, met voldoende handhaving die \nautomatisch sancties toepast wanneer lidstaten begrotingsafspraken schenden. Eurolanden \nkunnen de sancties alleen met een unaniem besluit tegenhouden.",
  "\u25b6\nStopzetten van financiering aan lidstaten binnen de eurozone die zich structureel niet aan de \nbegrotingsregels houden, bijvoorbeeld door de toegang tot noodfinanciering via fondsen als \nultieme consequentie stop te zetten. Om te voorkomen dat lidstaten in deze situatie komen \nwillen we dat de Europese meerjarenbegroting meer nadruk legt op het concurrerender maken \nvan alle economie\u00ebn in de Unie, door betalingen meer te koppelen aan hervormingen",
  "\u25b6\nBetere bescherming van spaarders. De oplossing ligt in eerste instantie bij terugbrengen van \nrisico\u2019s in de Europese bankensector, in plaats van het delen van bestaande risico\u2019s, zoals via een \nEuropees Depositogarantiestelsel. Risicoreductie kan door de nulweging van staatsobligaties \nop bankbalansen af te schaffen, banken vaker door te lichten en het toezicht op kleine banken \naan te scherpen.",
  "\u25b6\nVerdergaande modernisering van de Europese meerjarenbegroting om aan te sluiten bij de \nuitdagingen van deze tijd. Daarbij horen meer uitgaven aan (digitale) veiligheid, onderzoek en \ninnovatie, digitalisering, kunstmatige intelligente, verduurzaming, de economie en migratie en \nminder geld voor lidstaten die zich niet aan afspraken houden en stoppen met de maandelijkse \nverhuizing van het Europees Parlement tussen Brussel en Straatsburg.",
  "\u25b6\nGeen stijging van de Nederlandse afdracht en geen Europese belastingen of wetgeving die \nde Nederlandse pensioenfondsen (indirect) belast, en op termijn wanneer er verdragswijziging \nplaatsvindt een system waarbij afdrachten alleen op het BNI gebaseerd zijn.",
  "Toen Nederland zeventig jaar geleden het VN-vluchtelingenverdrag ondertekende, was dat \neen faire oplossing voor de opvang van mensen die door oorlogen in hun eigen regio op de \nvlucht waren geslagen. Maar het recht op asiel, op een tijdelijke veilige opvang, is veranderd in \neen mogelijkheid tot permanente vestiging in het land van voorkeur. Het gaat ook met allerlei \nmisstanden gepaard. Mensensmokkelaars verdienen veel geld door kwetsbare groepen uit \nte buiten, terwijl ngo\u2019s mensen stimuleren om levensgevaarlijke overtochten naar Europa te \nwagen. Uitgeprocedeerde asielzoekers blijven na een afwijzing vaak hangen in de illegaliteit. \nSommige landen gebruiken de mogelijkheid om migratiestromen los te laten zelfs als middel \nom Europa onder druk te zetten.",
  "Als we niets veranderen neemt dit probleem alleen maar toe. Een sterk stijgende Afrikaanse \nbevolking en een voortdurende aanwezigheid van Islamitisch radicalisme in het Midden-\nOosten en Afrika betekenen dat velen richting Europa willen komen. De migratiecrisis in \n2015 heeft pijnlijk aangetoond dat zo\u2019n toestroom onhoudbaar is. Een miljoen mensen vroeg \nasiel aan in de Europese Unie, waarvan vele tienduizenden in Nederland. Dat leidde tot forse \nmaatschappelijke onrust en een zware opgave om iedereen in Nederland te laten integreren. \nWant andere culturele achtergronden, veelal uit orthodoxe Islamitische landen, botsen \nregelmatig met de vrije waarden van de Nederlandse maatschappij. Dankzij de EU-Turkije-\ndeal en het sluiten van Europese grenzen is de toestroom in 2016 ingedamd, maar we moeten \nerkennen dat we nog steeds geen permanent houdbaar systeem hebben. Daarbij moet er \nechte controle zijn over de Europese buitengrenzen, en worden vluchtelingen in principe \nopgevangen in de eigen regio. Van daaruit nodigen wij zelf de vluchtelingen uit die we willen \nverwelkomen.",
  "Bij vluchtelingen die wel in Nederland kunnen blijven, hebben we te lang gedacht dat \ninburgering enkel hun eigen verantwoordelijkheid is. Want iemand uit een onderontwikkeld \nland is niet direct zelfredzaam in een moderne maatschappij. Hierdoor kunnen er parallelle \nsamenlevingen ontstaan en staan vrijheden waar eeuwenlang voor gevochten is onder \ndruk. De overheid moet daarom selectiever zijn in wie het binnenlaat, moet integratie een \nverplichtender karakter geven en moet individuen die vrijheid zoeken actief beschermen \ntegen repressieve groepsdruk. De volgende uitgangspunten zijn daarbij leidend:",
  "\u25b6\nDe Europese Unie is niet de veilige haven voor alle ellende en tegenslag op andere continenten. \nIn ieder werelddeel zijn voldoende landen die regionale opvang kunnen bieden. We zijn bereid \nmee te betalen als de gastlanden arm zijn.",
  "\u25b6\nGeboden opvang in Nederland is geen recht maar een gunst. In ruil daarvoor verwachten we \ndat nieuwkomers meedoen aan een vrije samenleving. Anders ben je beter af op een ander \ncontinent.",
  "\u25b6\nIntegratie is een verplichting. Inburgering en het spreken van Nederlands zijn voorwaarden om \ndeel te nemen aan de vrije samenleving. En in die vrije westerse samenleving is geen plaats \nvoor segregatie, culturele of religieuze onderdrukking.",
  "Een duurzaam migratiebeleid, gebaseerd op regionale opvang voor vluchtelingen, is een zaak van \nlange adem. Uiteindelijk dient iedereen die op eigen houtje naar Europa reist direct teruggestuurd \nte worden naar een veilig land in de regio waar de Europese Unie een migratiedeal mee heeft. \nDat krijgen we niet in \u00e9\u00e9n keer voor elkaar, ook omdat we daarbij afhankelijk zijn van andere \nlanden binnen en buiten Europa. Maar elke stap koesteren we omdat het ons dichter bij ons \neinddoel brengt. De afgelopen jaren is hard gewerkt aan het terugwinnen van controle over onze \nbuitengrenzen. Mensen die vluchten voor oorlog en geweld moeten kunnen rekenen op veilige \nopvang. Gelukkig is het taboe van opvang in de regio in Nederland inmiddels doorbroken. Dit leidde \ntot een belangrijke diplomatieke rol van Nederland bij de totstandkoming van de Turkije-deal. Die \nafspraak beteugelde de migratiegolf die Nederland en de EU in crisis had gestort. Ook zijn landen \ngesteund om zelf hun grenzen te controleren. Zo zijn marechaussees naar Griekenland gestuurd \ntoen Turkije begin 2020 op onverantwoorde wijze groepen migranten de grens over joeg. Een \nmissie van de EU heeft een Nigerese smokkelroute richting Europa ontmanteld. En in eigen land \nkreeg de taxiboot voor migranten genaamd Sea-Watch strenge regels opgelegd, waardoor het \nschip niet meer onder Nederlandse vlag vaart. Ook hebben we ervoor gezorgd dat het mogelijk \nis dat landen die niet meewerken aan terugkeer moeilijker visa voor hun inwoners krijgen om de \nEU te betreden. Maar we zijn er nog niet. We moeten verder werken aan de vervolmaking van het \nmigratiebeleid, gebaseerd op migratieovereenkomsten met landen in de regio en het terugsturen \nvan migranten die op eigen houtje Europa proberen te bereiken. De komende jaren zetten we in op:",
  "\u25b6\nMigratieovereenkomsten met veilige derde landen in de regio. Deze maken we voorwaardelijk \nvoor het ontvangen van ontwikkelingshulp, toegang tot de Europese markt, toegang tot \nde EU met visa en landingsrechten en het sluiten van handelsovereenkomsten. Daarbij is \nsamenwerking met EU-lidstaten van groot belang. Als een land meewerkt, staan daar gunstige \nhandelsvoorwaarden of hulpgelden tegenover. Ook kunnen we helpen bij de opvang van \nkwetsbare mensen in speciale huisvesting in de eigen regio, zoals Nederland dit nu ook met \nvluchtelingenkinderen in Griekenland doet.",
  "\u25b6\nStrenger bewaken van de Europese buitengrenzen om migratiestromen te controleren. \nWanneer een lidstaat zijn grenzen niet goed bewaakt, kunnen die tot Europese grens worden \nverklaard met speciale verantwoordelijkheid voor de versterkte EU-grenswacht Frontex. Om \nonze eigen grenzen te bewaken en Frontex te ondersteunen breiden we de Marechaussee uit. \nDaarbij zetten we in op het oprollen van mensensmokkelnetwerken.",
  "\u25b6\nEen strenge procedure aan de Europese buitengrens en effectievere terugkeer voor \nafgewezen asielzoekers. Pas wanneer dit op orde is, kan bij de opvang van asielzoekers sprake \nzijn van solidariteit tussen lidstaten. EU-lidstaten kunnen we dan onder voorwaarden helpen \nmet hervestiging van kansrijke asielzoekers of via praktische of financi\u00eble ondersteuning. \nAsielzoekers die de EU-buitengrensprocedure hebben ontdoken kunnen geen asielaanvraag \ndoen aan het loket in Nederland.",
  "\u25b6\nEen jaarlijks quotum voor hervestiging van vluchtelingen dat, mede gelet op maatschappelijk \ndraagvlak, ook nul kan zijn. Vluchtelingen selecteren we op basis van inpasbaarheid in de \nNederlandse samenleving, bijvoorbeeld op basis van taal- en opleidingsniveau en affiniteit met \neen vrije samenleving. Denk daarbij aan mensen die opstonden tegen onvrijheid in hun eigen \nland en als gevolg daarvan voor het regime moesten vluchten. Door middel van hervestiging \nkunnen regionale opvangcentra worden ontlast, maar dit gebeurt pas wanneer de instroom in \nNederland nagenoeg tot nul is gedaald.",
  "Een nieuwe migratiecrisis moeten we te allen tijde voorkomen. Het is belangrijk om alternatieve \nmaatregelen achter de hand te hebben wanneer het niet lukt om in Europees verband \nmigratieovereenkomsten met veilige derde landen te sluiten en het tegenhouden van kansarme \nasielzoekers aan de buitengrens uitblijft. Nederland zal in dat geval de regie in eigen hand moeten \nnemen en bereid moeten zijn eigenstandig drastische maatregelen te nemen. Omdat het instellen \nvan bijvoorbeeld binnengrenscontroles grote gevolgen heeft voor de Nederlandse economie, \nverdient het verreweg de voorkeur dan met een coalitie van gelijkgestemde landen samen te \nwerken. We beschouwen noodmaatregelen dan ook als een oplopende trap, waarbij we de \nuiterste maatregelen slechts nemen als alternatieven niet haalbaar zijn. Daarbij zijn we indien nodig \nbereid tot:",
  "\u25b6\nOpvang aan de buitengrens van de Europese Unie als het niet lukt om Europese migratiedeals \nmet landen in de regio te sluiten. Vanuit een gesloten voorziening of een eiland is doorreizen \nniet mogelijk. Vanuit deze opvanglocatie kunnen mensen teruggestuurd worden naar het land \nvan herkomst, een veilig derde land of eventueel op uitnodiging toegelaten worden tot een \nEU-lidstaat.",
  "\u25b6\nEen mini-Schengenzone met strikte grenscontroles binnen de Europese Unie als het onhaalbaar \nblijkt om of migratiedeals of opvangcentra aan de buitengrens van de Europese Unie op te \nzetten. Migranten die toch binnen deze zone asiel aanvragen, worden opgevangen in bewaakte \nlocaties aan de grens en teruggestuurd naar de (veilige) landen waar ze zijn binnengekomen.",
  "\u25b6\nOpschorting van het recht op het aanvragen van asiel in Nederland en sluiting van de \nNederlandse grenzen voor migranten. Dit is noodzakelijk als het ook niet haalbaar blijkt om een \nmini- Schengenzone op te zetten met strikte grenscontroles binnen de Europese Unie. Daarvoor \nkan het VN-vluchtelingenverdrag worden opgezegd of aangepast, waarbij de werkingssfeer \nvan het verdrag expliciet wordt begrensd naar het werelddeel waar de vluchteling uit is gevlucht. \nOok EU-regelgeving moet hiervoor worden aangepast.",
  "\u25b6\nForse investeringen in veilige havens in de regio door Nederland zelf. Migranten worden aan de \ngesloten Nederlandse grens in een gesloten voorziening opgevangen. Zij kunnen alleen weg \nuit de voorziening als zij direct het land verlaten. Zij gaan terug naar het eigen land of worden \nvervolgens teruggestuurd naar door Nederland gefinancierde opvanglocaties in de regio.",
  "\u25b6\nEen opt-out clausule voor de EU-afspraken op het gebied van asiel en immigratie wanneer \nhervorming van het Europees asielrecht onvoldoende ruimte biedt om de genoemde \nmaatregelen ten tijde van crisis uit te voeren.",
  "Draagvlak in de samenleving",
  "Onvrede vanuit de samenleving ten aanzien van migratie wordt niet alleen gevoed door de \ntoestroom van mensen die helemaal geen vluchteling zijn, maar ook door het niet kunnen uitzetten \nvan criminele of overlastgevende asielzoekers. De afgelopen jaren is daarom ingezet op het \nverruimen en intensiveren van vreemdelingenbewaring en op meer  gedwongen vertrek, zoals bij \ncriminele vreemdelingen. Overlastgevende asielzoekers worden bovendien in een sober en strikter \nregime geplaatst (aso-AZC) zodat zij die ernstige overlast veroorzaken in de samenleving daar \nzoveel mogelijk uit geweerd worden. Ook stoppen we met asielzoekers meer te bieden dan wat \nvolgens Europese wet- en regelgeving verplicht is, bijvoorbeeld ten aanzien van geldigheidsduur \nvan de asielvergunning, gehoor bij herhaalde aanvragen en het betalen van dwangsommen bij een \nvertraagde procedure. Ook zijn het permanente kinderpardon en de discretionaire bevoegdheid \nvan de staatssecretaris van Justitie afgelopen jaren afgeschaft. De komende jaren zetten we in op:",
  "\u25b6\nVerkort afdoen van herhaalde aanvragen zolang er nog asiel kan worden aangevraagd in Europa. \nHet beroep mag niet in Nederland worden afgewacht en hoger beroep wordt afgeschaft. Alleen \neen veranderde veiligheidssituatie in het land van herkomst kan nog reden zijn voor het toestaan \nvan een herhaalde aanvraag. In Europees verband zetten we in op de regel dat asielzoekers \nslechts \u00e9\u00e9n asielaanvraag kunnen doen, en indien zij in \u00e9\u00e9n lidstaat al bescherming hebben \ngekregen, nergens anders asiel kunnen aanvragen. Tegen uitgeprocedeerde asielzoekers \nwordt een terugkeerbesluit uitgevaardigd dat in de hele EU wordt nageleefd.",
  "\u25b6\nHervormen van de rechtsbijstand in asielzaken naar Zwitsers model, zodat asieladvocaten \neen vast bedrag per zaak ontvangen. Dit gaat nodeloos doorprocederen tegen, zodat we \nafgewezen asielzoekers sneller terug kunnen sturen naar hun eigen land.",
  "\u25b6\nStrafbaarstelling van het oppikken en afzetten van migranten in Europese havens. Ngo- \nschepen voor de Afrikaanse kust stimuleren migranten om een gevaarlijke overtocht naar \nEuropa te wagen. Als het de kapiteins echt alleen om het redden van drenkelingen te doen is, \ndan brengen ze mensen terug naar de dichtstbijzijnde haven in Afrika.",
  "\u25b6\nVerhoging van de strafmaat voor mensensmokkel.  In Europees verband zetten we in \nop het ontmantelen van smokkelroutes en het onderuit halen van het verdienmodel van \nmensenhandelaren. Ook zetten we het programma Samen tegen Mensenhandel voort om \nslachtoffers te beschermen en mensenhandelaren aan te pakken.",
  "\u25b6\nStrafbaar stellen van illegaal verblijf in Nederland. Hiermee gaan we het rekken van (illegaal) \nverblijf in Nederland tegen en maken we het makkelijker om overlastgevers, criminelen en \n(vermeende) oorlogsmisdadigers vast te zetten. Ook het faciliteren van illegaal verblijf wordt \nstrafbaar. Asielzoekers waarvan het vermoeden bestaat dat ze overlast veroorzaken of zich \naan overheidstoezicht onttrekken, worden sneller in detentie geplaatst.",
  "\u25b6\nOndersteuning van uitgeprocedeerde asielzoekers bij het voldoen aan hun vertrekplicht door \ntijdelijke opvang te bieden zolang zij actief meewerken aan hun vertrek. Het is daarentegen \noneerlijk om mensen die bewust hun vertrek frustreren, te belonen met gemeentelijke opvang. \nWe hebben gemeentelijke opvang de afgelopen kabinetsperiode  volledig afgebouwd en \nde komende jaren willen we gemeentelijke opvang aan uitgeprocedeerde asielzoekers ook \nwettelijk verbieden. Zo kunnen gemeenten in de toekomst nooit meer op eigen houtje een \nopvang voor uitgeprocedeerde asielzoekers starten.",
  "Van nieuwkomers verwachten we dat ze in ruil voor de geboden gastvrijheid bijdragen aan de \nsamenleving. Door verdieping in de Nederlandse cultuur en normen en waarden, het leren van de \nNederlandse taal en door te werken. De eigen verantwoordelijkheid van migranten is onvoldoende \ngebleken om snel mee te doen in de Nederlandse samenleving. De afgelopen jaren is om die reden \nde inburgeringswet sterk verbeterd. Migranten worden daarom meer begeleid, de vrijblijvendheid \nverdwijnt en de inburgeringseisen gaan omhoog. De afgelopen jaren is daarbij het behalen van \neen hoger taalniveau en het opdoen van werkervaring een verplicht onderdeel van de inburgering \ngeworden. Ook worden inburgeraars die niet meedoen voortaan beboet. Ook zal meer aandacht \nworden besteed aan zelfbeschikking, de gelijkwaardigheid van man en vrouw, LHBTI-rechten, \nantisemitisme en vrijheid van godsdienst, inclusief de vrijheid om niet te geloven of te stoppen met \ngeloven. Bovendien moeten inburgeraars voortaan een participatieverklaring ondertekenen waarin \nze beloven de mensenrechten te eerbiedigen. Daarmee nemen ze afstand van onderdrukking, \nhuwelijksdwang en geweld binnen een relatie. Ook zullen mensen die voorheen niet hoefden in te \nburgeren aan hun integratie moeten werken, zoals mensen met een Turkse achtergrond. Jonge \nkinderen van ouders die moeten inburgeren gaan verplicht naar voorschool om achterstanden \nvroeg aan te pakken. Meedoen en bijdragen aan de samenleving mag geen keuze meer zijn, maar \nde enige optie. De komende jaren zetten we in op:",
  "\u25b6\nAanscherping van het huisvestingsbeleid voor statushouders. Statushouders verhuizen na het \nazc niet automatisch meer door naar een sociale huurwoning en krijgen geen voorrang, maar \nblijven op speciale integratielocaties waar zij een intensief inburgeringstraject doorlopen. Pas \nals zij voortvarend bezig zijn met de inburgering, bijvoorbeeld door een opleiding af te ronden \nof zicht hebben op werk, kunnen zij doorstromen naar een eigen huurwoning.",
  "\u25b6\nBijstand in natura zolang nieuwkomers op de integratielocaties wonen. Een statushouder \nontvangt alleen leefgeld voor voedsel en kleding, komt niet in aanmerking voor aanvullende \ntoeslagen en volgt een studie of doet vrijwilligerswerk.",
  "\u25b6\nVerhogen van de taaleis in de bijstand (B1 niveau). Ook kunnen uitkeringsgerechtigden die \nonvoldoende ingeburgerd zijn \u2013 bijvoorbeeld doordat ze in het verleden geen inburgeringsplicht \nhadden \u2013 als tegenprestatie verplicht worden (op onderdelen) te werken aan de inburgering \nen integratie.",
  "\u25b6\nVerplichting voor huwelijksmigranten om v\u00f3\u00f3r hun komst naar Nederland succesvol het \nbasisexamen inburgering te doorlopen. Eenmaal in Nederland verwachten we dat zij binnen \ndrie jaar succesvol het inburgeringstraject doorlopen en de Nederlandse taal spreken op B1 \nniveau.",
  "\u25b6\nBelonen van statushouders die ingeburgerd zijn en zelfstandig in het eigen inkomen kunnen \nvoorzien. Dit doen we door hen sneller een permanente verblijfsstatus te verlenen dan \nstatushouders die nog afhankelijk zijn van de overheid. Zo gaat het meer lonen om volwaardig \nmee te doen.",
  "Verdedigen van vrije waarden",
  "maatschappelijke- en religieuze instellingen gezamenlijk pal staan voor de vrijheid. De komende \njaren zetten we in op:",
  "\u25b6\nGeheel verbieden van gezichtsbedekkende kleding in de openbare ruimte, met uitzondering \nvan mondkapjes die op advies van de overheid tijdens een pandemie worden gedragen.",
  "\u25b6\nWeren van Nederlandse haatpredikers via gebiedsverboden en handhavingsmaatregelen in \nde Gemeentewet en het sluiten van religieuze instellingen die op grond van hun geloof geweld \nprediken. Wanneer kan worden verwacht dat buitenlandse predikers, politici of andere sprekers \nnaar Nederland komen en voornemens zijn hier discriminerende uitspraken te doen, wordt \ngeen toestemming meer verleend voor hun komst.",
  "\u25b6\nMogelijkheden voor gemeenten om gebedsoproepen te beperken of te verbieden als deze \nongewenste effecten hebben voor de openbare orde, polarisatie versterken of integratie \ntegengaan.",
  "\u25b6\nStopzetten van vergunningen en financi\u00eble steun aan organisaties die de integratie tegenwerken \nof openlijk vrije democratische waarden ondermijnen. Ook bij het vermoeden dat organisaties \ntegen de democratische  kernwaarden handelen, worden subsidies of vergunningen \ningetrokken. Hierdoor kunnen scholen hun bekostiging verliezen, televisieomroepen worden \ngeweigerd en dubieuze geldstromen worden tegengegaan. De Wet Bibob wordt hiervoor \nuitgebreid met democratische kernwaarden.",
  "\u25b6\nBeschermen van slachtoffers van huwelijksdwang, achterlating of  genitale verminking. \nDe rechter kan hiervoor een preventief beschermingsbevel afvaardigen. Bij signalen van \nuithuwelijking of genitale verminking kan een uitreisverbod worden opgelegd om te voorkomen \ndat iemand Nederland verlaat. Wanneer genitale verminking tot medisch lijden leidt, dan moet \neen hersteloperatie worden vergoed. Ook kunnen betrokkenen worden verplicht om iemand \nterug te halen naar Nederland. Bovendien versterken we de controle op Schiphol om signalen \nvan ophanden zijnde genitale verminking te signaleren en te voorkomen.",
  "\u25b6\nAanpassen van het strafrecht zodat alle medeplichtigen aan eerwraak of onderdrukking zware \nstraffen opgelegd krijgen.",
  "\u25b6\nVerbieden van het uitvoeren, aanprijzen van en aanzetten tot maagdenvliesherstel. Dit voorkomt \ndat vrouwen onder druk worden gezet om een \u2018bewijs\u2019 van maagdelijkheid te verkrijgen of een \nmaagdenvlieshersteloperatie te ondergaan.",
  "\u25b6\nEen juridische meldplicht voor medewerkers in de zorg en het onderwijs bij eergerelateerd \ngeweld, huwelijksdwang en vrouwelijke genitale verminking. Om (potenti\u00eble) slachtoffers van \nculturele onderdrukking of eerwraak te herkennen en te ondersteunen en te begeleiden naar \nhulp, komt er een landelijk dekkende online chat met hulpverleners.",
  "\u25b6\nEen verbod om meermaals een huwelijkspartner naar Nederland te halen. Zo wordt voorkomen \ndat meerdere malen een bruid wordt ge\u00efmporteerd die het risico loopt op huwelijkse \nonderdrukking. Dit verbod geldt ook voor iemand die veroordeeld is voor geweld binnen het \nhuwelijk. Daarbij wordt onderzocht of de strafbaarstelling van uitbuiting binnen het huwelijk kan \nworden aangescherpt.",
  "\u25b6\nEen meldplicht voor banken om ongebruikelijke of verdachte financi\u00eble transacties vanuit \nonvrije landen aan maatschappelijke en religieuze organisaties te signaleren en te melden. \nHet klantenonderzoek van banken wordt uitgebreid naar het tegengaan van be\u00efnvloeding van \nbuitenaf en onwenselijk geachte geldstromen.",
  "\u25b6\nTegengaan van financiering uit onvrije landen van stichtingen, verenigingen en religieuze \norganisaties. Hiervoor wordt de buitenlandse financiering uit onvrije landen aan maatschappelijke \ninstanties structureel in de gaten gehouden.",
  "Dalende criminaliteitscijfers gaven ons lange tijd de indruk dat het wel goed ging met \nde veiligheid in Nederland. En op veel punten is dat ook zo. Het aantal moorden is in twee \ndecennia gehalveerd, het aantal slachtoffers van geweldsmisdrijven, verkeersmisdrijven en \nvermogensdelicten zoals diefstal, inbraak en overvallen, is al een aantal jaren op rij gedaald, \nwe kennen geen massale rellen zoals in Londen of Parijs, en een grootschalige terreuraanslag \nmet explosieven en automatische wapens is ons gelukkig bespaard gebleven.",
  "Toch zijn er ernstige ontwikkelingen, die we moeten keren. Terreur en radicalisering vormen \neen continue bedreiging en vragen om voldoende bevoegdheden en capaciteiten bij onze \ninlichtingendiensten. En het liberale gedoogbeleid van softdrugs heeft zijn romantiek verloren. \nDe georganiseerde drugscriminaliteit is inmiddels uitgegroeid tot een heuse poldermaffia \ndie onze rechtsstaat bedreigt. De moord op advocaat Derk Wiersum, de samenwerking \ntussen Nederlandse criminelen en een buitenlandse inlichtingendienst bij een liquidatie en \nwitwasoperaties waarbij miljarden euro\u2019s in de bovenwereld ge\u00efnvesteerd worden, laten \npijnlijk zien dat er geen plaats meer is voor een halfbakken houding van gedogen.",
  "Daarnaast groeit ook de digitale dreiging, terwijl nog niet genoeg mensen zich hiervan bewust \nzijn. Deels gaat het om criminaliteit zoals afpersing met \u2018ransomware\u2019 of diefstal via digitaal \nbankieren of WhatsApp. Dat is vreselijk naar voor de individuele slachtoffers, maar brengt de \nveiligheid en strategische onafhankelijkheid van Nederland nog niet in gevaar. De acties van \nlanden als China en Rusland doen dat inmiddels wel. Via internet kunnen zij ook in Nederland \nmensen in de gaten houden en intimideren, het publieke debat proberen te be\u00efnvloeden of \ntoegang krijgen tot datacentra en infrastructuur. Omdat deze onvriendelijke daden niet ver \ngenoeg gaan om te tellen als oorlogsdaad, moeten we ons op andere manieren wapenen. \nVeiligheidsdiensten, politie en justitie moeten voldoende kennis en middelen hebben om deze \nvijandige acties op te sporen. We moeten goed kijken of politie en justitie extra bevoegdheden \nnodig hebben als kwaadwillenden zich verschuilen achter de vrijheid van meningsuiting, \ngodsdienst of privacyregels. De volgende uitgangspunten zijn daarbij leidend:",
  "\u25b6\nHet verdienmodel van drugscriminelen moet onderuit worden gehaald en ondermijnende \ncriminaliteit moet harder en creatiever worden aangepakt. Bij die aanpak dienen de effecten \nop de volksgezondheid en de criminaliteit leidend te zijn.",
  "\u25b6\nVeiligheid staat voorop in de strijd tegen radicalisering en terreur, ook als daarvoor de \nvrijheid van meningsuiting van haatpredikers of de godsdienstvrijheid van ondermijnende \ngenootschappen wordt beperkt. Of als daardoor jihadgangers stateloos worden wanneer hen \nhet Nederlanderschap wordt afgenomen om te voorkomen dat zij terugkeren.",
  "\u25b6\nHet strafrecht besteedt meer aandacht aan wat rechtvaardig is voor de samenleving als geheel. \nHet is niet uit te leggen wanneer iemand na geweld tegen hulpverleners niet de cel in hoeft, \nof als jihadisten na een paar jaar weer op straat komen te staan zonder dat ze hun gevaarlijke \nidee\u00ebn kwijt zijn.",
  "Terreur komt ook in Nederland soms pijnlijk dichtbij. Dag in dag uit werken tienduizenden mensen \nin Nederland hard om ons veilig te houden. Bijvoorbeeld door radicalisering op te sporen, \nbe\u00efnvloedbare jongeren op andere gedachten te brengen en haatpredikers het leven zuur te \nmaken met gebiedsverboden. Tegen jihadisten die hier of elders tot actie willen overgaan, hebben \nwe de repressie opgevoerd en investeren we in onze veiligheidsdiensten. We beperken hun \nbewegingsvrijheid met een meldplicht en uitreisverbod, zorgen dat ze geen geld hebben door hun \nuitkering en toeslagen stop te zetten en als ze eenmaal zijn vertrokken ontnemen we hun nationaliteit. \nDaarnaast zijn de termijnen voor voorlopige hechtenis voor terrorismeverdachten verlengd en de \nmogelijkheden voor DNA-onderzoek verruimd. Verblijf in een door een terroristische organisatie \ngecontroleerd gebied wordt strafbaar en de bevoegdheden van de inlichtingendiensten zijn \ngemoderniseerd en aangepast aan alle technologische ontwikkelingen. De komende jaren zetten \nwe in op:",
  "\u25b6\nIntrekken van het Nederlanderschap van alle Nederlandse uitreizigers (mannen en vrouwen) \nzodat zij in het belang van onze nationale veiligheid niet kunnen terugkeren. Dit kan sinds \n2017 voor mensen met een dubbele nationaliteit, maar wij zijn tegen een betere behandeling \nvoor terroristen met alleen de Nederlandse nationaliteit. Daarvoor willen we het verdrag tegen \nstateloosheid aanpassen naar de oorspronkelijke versie, die een uitzonderingsclausule voor \nterroristen bevatte. Daarbij wordt ingezet op betere screening aan de buitengrenzen.",
  "\u25b6\nStopzetten van consulaire dienstverlening (zoals het verlenen van een paspoort) aan \nNederlandse uitreizigers, zolang intrekking van het Nederlanderschap nog niet is geregeld. \nOok herstellen we de situatie dat de Nederlandse nationaliteit vervalt wanneer mensen vrijwillig \nin vreemde krijgsdienst treden. Dit breiden we uit met mensen die zich aansluiten bij een \nterroristische organisatie.",
  "\u25b6\nLokale berechting van Syri\u00ebgangers. Daarbij steunen we de Koerdische strijdgroepen in Syri\u00eb, \nook als dat op gespannen voet staat met het volkenrechtelijke verbod op inmenging in een \nander land.",
  "\u25b6\nVerhoging van de strafmaat voor deelname aan een terroristische organisatie. Dit trekken \nwe gelijk met medeplichtigheid aan moord. Zo blijven terroristen langer vastzitten. Bij een \nveroordeling voor dit misdrijf is ontneming van het Nederlanderschap ook mogelijk. De definitie \nvoor deelname aan een terroristische organisatie verruimen we.",
  "\u25b6\nInternationale samenwerking bij de bestrijding van terreur en islamitisch terrorisme. Nederland \nneemt daarbij het voortouw om in deze strijd op te trekken met gelijkgestemde landen.",
  "\u25b6\nMinimumstraffen voor terroristische misdrijven en oorlogsmisdrijven.\n \u25b6\nOnder toezichtstelling en zo nodig levenslang in de gaten houden van jihadisten die vrijkomen uit \ndetentie. De Wet Langdurig Toezicht maakt dit al mogelijk bij gewelds- en zedendelinquenten. \nDaarnaast kunnen geradicaliseerde jihadisten ook (een vorm van) TBS opgelegd krijgen.",
  "\u25b6\nActief vervolgingsbeleid van het Openbaar Ministerie bij uitingsdelicten (zoals opruiing, \nhaatzaaien, discriminatie of bedreiging) door extremistische predikers. Zo maken we duidelijk \ndat haatimams in strijd met de wet handelen als zij onverdraagzaamheid en haat verspreiden. \nNederland zet zich bovendien actief in voor een Europese zwarte lijst met extremistische \npredikers die Europa niet in mogen.",
  "\u25b6\nVerbieden van genootschappen die, in de rechtsvorm van een kerkgenootschap, een \nbedreiging vormen voor onze openbare orde en de democratische rechtsorde ondermijnen.",
  "In de strijd tegen georganiseerde misdaad moet de staat zich nog te vaak aan te beperkende \nregels houden terwijl voor criminelen alles lijkt toegestaan. Zij hebben miljarden aan drugsgeld ter \nbeschikking en weten (belasting)regels te omzeilen. Terwijl de overheid slechts beperkte middelen \nheeft en is gehouden aan bestaande opsporingsbevoegdheden en strikte privacywetgeving. Om \nde strijd tegen ondermijnende criminaliteit niet te verliezen, moeten de wettelijke bevoegdheden van \nde politie en het openbaar ministerie worden uitgebreid en moet de publiek- private samenwerking \nverder worden versterkt. De afgelopen jaren is met een anti- ondermijningsfonds extra geld \nbeschikbaar gesteld voor het bestrijden van ondermijnende criminaliteit en zijn drugscriminelen \nopgepakt. Ook hebben burgemeesters meer mogelijkheden gekregen om woningen te sluiten, is \ngegevensuitwisseling makkelijker gemaakt en wordt crimineel vermogen afgepakt. De komende \njaren zal de overheid de klassieke route van opsporen en vervolgen v\u00f3\u00f3r moeten zijn, door \nmisdaad actief te verstoren. De aanpak zal bestaan uit repressie, preventie, versterking van de \nstrafrechtketen en het onderuit halen van het verdienmodel van drugscriminelen. De komende \njaren zetten we in op:",
  "\u25b6\nAparte locaties waar de recherche, justitie, FIOD, Douane, Belastingdienst en andere partners \nintensief kunnen samenwerken aan het bestrijden en verstoren van georganiseerde misdaad. \nOp deze locaties kan alle relevante informatie vrijelijk gedeeld worden. Het bestrijden van \ndrugscriminelen staat voorop, niet privacyregels.",
  "\u25b6\nVersterking van een speciaal interventieteam met specialisten van de politie, OM, FIOD, \nKMar, Douane en Belastingdienst dat achter de grote bazen van de drugskartels aangaat \nen machtsposities van grote drugsbazen afbreekt. Bij het opsporen en vervolgen van \ngeorganiseerde drugscriminaliteit worden beveiligingsrisico\u2019s zo vroeg  mogelijk in kaart \ngebracht.",
  "\u25b6\nUitbreiding en modernisering van de kroongetuigenregeling. Niet alleen krijgen kroongetuigen \nen hun directe familie meer bescherming, maar ook krijgt het OM meer mogelijkheden om \nde kroongetuigenregeling in te zetten, bijvoorbeeld wanneer verklaringen van kroongetuigen \nbijdragen aan het ontmantelen van ondermijnende criminele organisaties.",
  "\u25b6\nBetere proactieve beveiliging van bedreigde burgemeesters, lokale bestuurders, personen in \nde strafrechtketen en (freelance) journalisten die ondermijning blootleggen bij herziening van \nhet stelsel bewaken en beveiligen. De Dienst Koninklijke en Diplomatieke Beveiliging (DKDB) \nkrijgt hiervoor een aparte tak waarbij integraal wordt gekeken naar de beveiligingsdiensten van \npolitie en marechaussee.",
  "\u25b6\nMinimumstraffen voor georganiseerde misdaad en een bijzonder regime in de gevangenis \nvoor grote drugscriminelen. Zij worden ge\u00efsoleerd opgesloten zodat ze geen contact met hun \norganisatie kunnen onderhouden.",
  "\u25b6\nAfpakken van criminele vermogens. Het vermogen dat Politie en Justitie afpakken wordt \nge\u00efnvesteerd in de opsporing- en strafrechtketen. Daarnaast wordt de bewijslast omgedraaid \nbij het achterhalen van de herkomst van een som geld of dure bezittingen en bij het vervolgen \nvoor witwassen. Dat betekent dat Politie en Openbaar Ministerie niet meer hoeven te bewijzen \ndat er sprake is van crimineel geld, maar dat een crimineel moet bewijzen dat het geld eerlijk \nverdiend is.",
  "\u25b6\nMeer capaciteit bij de Financial Intelligence Unit (FIU) om witwassen beter te bestrijden. \nDaarnaast krijgt de FIU toegang tot douane-informatie om verdachte geldstromen beter te \nonderzoeken. Financi\u00eble instellingen krijgen de mogelijkheid om bankgegevens onderling te \ndelen. Privacy-bezwaren mogen hier niet in de weg staan.",
  "\u25b6\nVervolging van opdrachtgevers als blijkt dat bedrijven zich schuldig maken aan witwassen. \nNu kan het Openbaar Ministerie nog een schikking sluiten met een bedrijf, zonder dat de \nmedewerkers worden vervolgd. Bij schikkingen met rechtspersonen moet daarom altijd \nstrafrechtelijk onderzoek plaatsvinden naar leidinggevenden en opdrachtgevers.",
  "Om ervoor te zorgen dat Nederlanders veilig hun leven kunnen leiden in eigen buurt of wijk, hebben \nwe de afgelopen jaren extra geld uitgetrokken voor wijkagenten en rechercheurs. Agenten en \nbuitengewoon opsporingsambtenaren (boa\u2019s) verdienen onze volledige steun wanneer zij zich \nvoor veiligheid inzetten, bijvoorbeeld als zij noodgedwongen geweld moeten gebruiken. Daarom \nworden zij voortaan niet meer aangemerkt als verdachte, maar worden zij alleen vervolgd als ze \nexpliciet de geweldsinstructie hebben overtreden. En om agenten en hulpverleners te beschermen \ntegen schandalige gedragingen tijdens de jaarwisseling, is het afsteken van knalvuurwerk en \nvuurpijlen inmiddels verboden. Het lokale bestuur heeft afgelopen jaren wettelijke mogelijkheden \ngekregen om beter op te kunnen treden tegen overlastgevers in de wijk. Het is van belang dat \nlokale overheden de komende jaren deze instrumenten vaker gebruiken. Maar alleen kijken naar \nbestaande instrumenten is onvoldoende. Het geweld tegen de politie en boa\u2019s blijft hardnekkig en \nbij politieoptreden worden agenten vaker gefilmd en online geterroriseerd. Dit is onacceptabel. De \nkomende jaren zetten we in op:",
  "\u25b6\nVersterken van de Nationale Politie met extra wijkagenten (basisteams), cyberexperts en \nrecherche, waarbij wordt gekeken naar inzetbaarheid van wijkagenten zodat hun wijkgerichte \ntaken voorop staan Ook worden er meer hooggeschoolden en specialisten aangenomen om \nde toegenomen werkdruk op te vangen en gecompliceerde misdaad, zoals cybercrime, te \nbestrijden. Stroomstootwapens en bodycams gaan tot de standaarduitrusting van de politie \nbehoren.",
  "\u25b6\nMeer vrijwilligers met cyberexpertise bij de Nationale Politie, Justitie, Defensie en de \nveiligheidsdiensten. Ook maken we het met betere arbeidsvoorwaarden aantrekkelijker voor \ncyberexperts om bij deze organisaties te werken.",
  "\u25b6\nEen Very Irritating Police-aanpak voor overlastgevende hangjongeren of asielzoekers. \nOverlastgevers worden permanent op de huid gezeten en gecontroleerd. De Rotterdamse \npatseraanpak, waarbij jonge criminelen worden gedwongen hun dure kleding, horloges en \nbrommers in te leveren, zetten we landelijk in.",
  "\u25b6\nStrafbaar stellen van het openbaar maken van gegevens en beelden waarop politieagenten en \nhulpverleners herkenbaar zijn.",
  "\u25b6\nMeer zichtbare wijkagenten die surveilleren om verloedering op straat en in wijken tegen te",
  "van softdrugs. De rust en veiligheid rond verkooppunten worden gewaarborgd met strenge \nvoorwaarden in de vergunning en handhaving",
  "\u25b6\nSluiting van coffeeshops die zich niet aan de regels houden of van verkooppunten die leiden tot \noverlast op straat. Behaalde winsten worden bij sluiting standaard afgepakt. Maximumstraffen \nvoor productie, handel en export van illegale drugs worden verdubbeld. Ook moet het niet \nmeer mogelijk zijn weg te komen met een taakstraf voor deze delicten.",
  "\u25b6\nOpzetten van een preventieve aanpak met jongerenprojecten specifiek gericht op het \nvoorkomen van afglijden naar de georganiseerde criminaliteit. Daarbij inventariseren lokale \noverheden waar en in welke intensiteit die aanpak nodig is.",
  "\u25b6\nInvesteren in de strafrechtketen. Zowel in kwantiteit als in kwaliteit. Om de georganiseerde \ndrugscriminaliteit te verslaan hebben we meer gespecialiseerde politiemensen, officieren van \njustitie en rechters nodig. Er wordt behalve in kwantiteit ook ge\u00efnvesteerd in hun bescherming \nen weerbaarheid.",
  "Discriminatie en racisme leidde dit jaar tot veel beroering in Nederland. Politiegeweld in Amerika \nzorgde ook hier voor demonstraties en sommige mensen staan al een aantal jaren met de koppen \ntegenover elkaar vanwege de kleur van Piet tijdens het Sinterklaasfeest.",
  "Wij voelden aanvankelijk enig ongemak om ons in deze discussie te mengen. Veel activisten \nverbinden hun terechte verzet tegen racisme aan een uiterst linkse agenda, na\u00efeve standpunten \nover open grenzen en een identiteitspolitiek waarmee ze vaak zelf mensen in hokjes plaatsen op \nbasis van huidskleur of geslacht.",
  "Deze schroom willen we van ons afwerpen, want racisme verdient geen plaats in de samenleving \nzoals wij die als liberalen voor ogen hebben. Als mensen discriminatie ondervinden of pijn voelen \nbij culturele uitingen, dan moeten we daar een serieus gesprek over voeren. En als uitzendbureaus \nof makelaars mensen afwijzen vanwege hun achternaam, dan moeten zij hard worden \naangepakt. Maar wij voelen wel ongemak bij de term institutioneel racisme, omdat dan direct hele \noverheidsdiensten en bedrijfstakken vol eerlijke en hardwerkende mensen worden weggezet.",
  "Nederland is en blijft een van de meest tolerante landen ter wereld, waar iedereen de kans heeft \nwat van zijn of haar leven te maken, waar we mensen beoordelen op hun daden en standpunten \nen niet op hun achternaam, kleur, geloof of op wie zij verliefd worden. Dat betekent niet dat er geen \nracisme voorkomt, of dat homoseksualiteit overal in Nederland wordt geaccepteerd. En sommige \nmensen zullen helaas harder moeten knokken voor hun plek in de maatschappij. Dat betekent \nniet dat we het goedpraten, want we zullen met zijn allen moeten blijven strijden tegen racisme en \ndiscriminatie waarbij je als overheid stuurt op gelijke kansen. Maar we zijn ook optimistisch over de",
  "gaan. Daarnaast zijn boa\u2019s belangrijk om de politie te ondersteunen bij de handhaving van de \nlokale openbare orde. De bevoegdheden van boa\u2019s worden uitgebreid zodat ze ook boetes \nkunnen opleggen voor overtredingen buiten hun specifieke werkterrein. De opbrengst van de \nboetes die boa\u2019s uitschrijven vloeit naar de gemeentekas.",
  "\u25b6\nMeer mogelijkheden voor boa\u2019s om zich tijdens het handhaven van de openbare orde te \nverdedigen tegen agressie en geweld, bijvoorbeeld door hen uit te rusten met wapenstok en \npepperspray als zij aan de juiste opleidings- en trainingseisen voldoen.",
  "\u25b6\nInzet van de Wet Aanpak Woonoverlast (Aso-wet) in probleemwijken. Deze wet geeft de \ngemeente meer bevoegdheden om overlast tegen te gaan, bijvoorbeeld door boetes op te \nleggen en ernstige overlastgevers sneller uit hun huis te zetten. Ook komt er extra cameratoezicht \nin probleemwijken en kan de politie sneller overgaan tot fouilleren.",
  "\u25b6\nVersterken van de veiligheidsregio\u2019s. De Coronacrisis heeft het belang van de veiligheidsregio\u2019s \nonderstreept. Op basis van de evaluatie en de lessen die geleerd zijn in de pandemie worden \ndeze verder versterkt.",
  "\u25b6\nMeer buurtrechtspraak in probleemwijken. Daardoor kunnen bewoners bijvoorbeeld burenruzies \nsnel en effici\u00ebnt ter beoordeling aan een rechter voorleggen.",
  "\u25b6\nBevoegdheden voor gemeenten om bij permanente overlast huurders uit hun woning te zetten. \nVoor woningbouwcorporaties vervalt de verplichting om structurele overlastgevers nieuwe \nhuisvesting aan te bieden. Een aso moet eerst maar weer op de wachtlijst om over zijn of haar \ngedrag na te denken.",
  "\u25b6\nAanscherping van het kraakverbod. Als een kraker te horen krijgt dat hij of zij het pand moet \nverlaten, moet de gemeente binnen drie dagen overgaan tot ontruiming. De kraker kan de \nontruiming niet meer rekken door een juridische procedure aan te spannen en vervolgens deze \nprocedure te traineren.",
  "De geregistreerde criminaliteit neemt weliswaar af, maar dit betekent niet dat het voor iedereen \nveiliger wordt. Zo neemt jeugdcriminaliteit toe, net als overlast en geweldsmisdrijven door verwarde \npersonen en rondreizende migranten zonder recht op asiel. Ook neemt het risico op ontwrichtende \ncyberaanvallen, bijvoorbeeld als gevolg van een lek in beveiligingssystemen, op kritische (digitale) \ninfrastructuur toe. Criminaliteit wordt bovendien steeds internationaler en digitaler. Daarom is het \nbelangrijk dat we het Wetboek van Strafvordering moderniseren. Inmiddels hebben Justitie en \npolitie de bevoegdheid gekregen om op afstand computers binnen te gaan of communicatie af te \ntappen voor de opsporing van ernstige delicten, zoals kinderpornografie, drugshandel of liquidaties. \nPrivacyregels bemoeilijken de bestrijding  van  criminaliteit omdat gegevens over criminelen \nniet altijd gedeeld kunnen worden. Hierdoor worden ook ondernemers benadeeld, die jaarlijks \nmiljarden euro\u2019s schade oplopen door fraudeurs die sjoemelen met creditcards, verzekeringen en \nspooknota\u2019s. De komende jaren zetten we in op:",
  "\u25b6\nVerhoging van de strafmaat voor doodslag. Het verschil tussen de straffen voor moord (dertig \njaar of levenslang) en doodslag (vijftien jaar) is te groot. Door het verhogen van de maximale \nstraf op doodslag naar vijfentwintig jaar kunnen rechters hogere straffen opleggen.",
  "\u25b6\nZwaardere straffen voor het bezit van (semi-)automatische wapens. Ook de lijst met verboden \n(steek)wapens wordt uitgebreid. Er komt een landelijk verbod op messenbezit in de openbare \nruimte. De wettelijke mogelijkheden voor preventief fouilleren worden verruimd.",
  "\u25b6\nEen woonplaatsverbod voor daders in de buurt van slachtoffers en nabestaanden. Een dader \ndie wordt vrijgelaten, kan dan worden verboden om in zijn oude woonplaats te gaan wonen. \nUitbreiding van de mogelijkheden om in een vertrouwde omgeving, zoals thuis of op een \nneutrale plaats, aangifte te doen. Dat verhoogt de aangiftebereidheid van slachtoffers van \nbijvoorbeeld zedendelicten.",
  "\u25b6\nMeer regionale spreiding van cold case teams. Daarnaast krijgen ze toegang tot politie- en \nDNA-gegevens. Vrijwilligers mogen helpen om politiedossiers te digitaliseren.",
  "\u25b6\nVersterking van de samenwerking tussen politie en GGZ om overlast van verwarde personen \naan te pakken en te zorgen dat zij goed geholpen worden en niet in herhaling vallen.",
  "\u25b6\nVerbetering van de mogelijkheid voor samenwerkingsverbanden in de zorg- en veiligheidsketen \nom informatie te delen, bijvoorbeeld in het belang van de veiligheidssituatie van een kind.",
  "\u25b6\nHet aanpakken en voorkomen van nieuwe vormen van fraude. Daarom maken we een \nuitzondering op privacywetgeving zodat het mogelijk wordt om zwarte lijsten van fraudeurs op \nte stellen en gegevens binnen overheidsorganisaties, en tussen overheden en private partijen, \nte delen. Ook zorgen we dat de Fraudehelpdesk gegevens kan delen met de politie en banken \nen dat ondernemers en burgers fraude daar makkelijker kunnen melden.",
  "\u25b6\nEen eenvoudige spoedprocedure voor slachtoffers van internetterreur zoals online belediging \nen wraakporno, zodat onrechtmatige content op last van de rechter direct kan worden \nverwijderd.",
  "\u25b6\nVersterking van de samenwerking tussen de overheid en het bedrijfsleven om vitale \ninfrastructuur zoals het betalingsverkeer te beschermen tegen steeds agressievere \ncyberaanvallen. De overheid moet samen met organisaties die vitale infrastructuur beheren, de \nminimale beveiligingsstandaarden verhogen. Ook versterken we diensten zoals het Nationaal \nCyber Security Centrum, het Defensie Cyber Security Centrum en de inlichtingendiensten om \nde digitale slagkracht en weerbaarheid te vergroten.",
  "Jeugdcriminaliteit\n \u25b6\nZwaardere straffen  in de strijd tegen drugscriminaliteit voor de \u2018kleine jongens\u2019 zoals \ndrugskoeriers, loopjongens en jongeren die op de uitkijk staan. Daarmee voorkomen we dat",
  "jonge mensen worden opgenomen in het criminele circuit, doorgroeien en bijvoorbeeld ingezet \nworden voor het plegen van moorden.",
  "\u25b6\nVerdubbeling van de maximale straf binnen het jeugdstrafrecht van twee naar vier jaar, om beter \nrecht te doen aan de veelplegers en verdachten van ernstige gewelds- en zedenmisdrijven \nboven de achttien jaar die ook onder het jeugdrecht bestraft worden.",
  "\u25b6\nEerder in beeld brengen van jongeren die betrokken zijn bij drugshandel. Dit kan bijvoorbeeld \nvanaf het moment dat zij in aanraking komen met Bureau Halt. Omdat het vaak jongeren zijn \nmet een lichte verstandelijke beperking, moet Bureau Halt altijd onderzoeken of er sprake is van \neen beperking waardoor een specifieke aanpak noodzakelijk is.",
  "\u25b6\nToegang voor Bureau Halt tot de leerlingendossiers van scholen en de mogelijkheid om ook \nHalt-straffen toe te passen bij ongewenst gedrag van kinderen onder de twaalf jaar. Broertjes \nen zusjes van zeer overlastgevende jongeren worden begeleid om te voorkomen dat ook zij \nafglijden richting criminaliteit.",
  "\u25b6\nNormbesef en in het gareel brengen van criminele jongeren. Daarvoor komen proefprojecten \nwaarbij jonge delinquenten verplicht deelnemen aan een nieuw opvoedprogramma van Justitie, \nin samenwerking met gemeenten en veteranen van Defensie. Doel van het opvoedprogramma \nis het voorkomen van recidive door deze jongeren uit hun sociale omgeving te halen en dagelijks \neen zware fysieke training te laten volgen. Zij die het programma succesvol afronden, worden \nuitgenodigd om te solliciteren naar een passende baan bij Defensie.",
  "In Nederland wordt nog te vaak de vraag gesteld of zwaarder straffen wel zinvol is voor de dader. \nTerwijl vergelding, genoegdoening aan slachtoffers en bescherming van onze samenleving de \nkern van het strafrecht vormen. Bij het opleggen en uitvoeren van straffen wordt hier nog te weinig \nrekening mee gehouden, waardoor gedetineerden in het verleden bijvoorbeeld vrijkwamen als \ntwee derde van de straf was uitgezeten. De afgelopen jaren is daarom gewerkt aan het inkorten \nvan de voorwaardelijke invrijheidsstelling waardoor gedetineerden een langer deel van hun straf \nmoeten uitzitten. Ook is het mogelijk gemaakt om TBS op te leggen aan verdachten die niet \nmeewerken aan een psychologisch onderzoek en om zeden- en zware geweldsdelinquenten \nvoortaan levenslang in de gaten te houden, ook na het uitzitten van hun gevangenisstraf. Daarnaast \nis het strafbaar gemaakt om verboden goederen een gevangenis in te smokkelen. De komende \njaren zetten we in op:",
  "\u25b6\nBetere bescherming van agenten, hulpverleners, gecertificeerde beveiligers en andere mensen \ndie een publieke taak uitoefenen door ervoor te zorgen dat mensen die geweld tegen hen \nplegen of hen ernstig bedreigen altijd een gevangenisstraf krijgen.",
  "\u25b6\nUitbreiding van het taakstrafverbod. Bij bepaalde zware gewelds- en zedendelicten willen we \ndat er een substanti\u00eble gevangenisstraf wordt opgelegd.",
  "\u25b6\nAanscherping van de zedenwetgeving, zoals verkrachting en seksueel overschrijdend gedrag. \nWaar nu nog alleen dwang en geweld leidend zijn, wordt ook het ontbreken van wederzijdse \ninstemming strafbaar.",
  "\u25b6\nStrafbaarstelling van het onttrekken aan staatstoezicht, bijvoorbeeld door het doorknippen van \neen enkelband. Ontsnappen uit de gevangenis stellen we eveneens strafbaar.",
  "\u25b6\nMeervoudige straffen, zodat iemand die meermaals een delict pleegt, voor iedere keer de volle \nstrafmaat kan krijgen en minimumstraffen voor veelplegers van high impact crimes.",
  "\u25b6\nAfschaffing van de verjaring van tenuitvoerlegging van straffen, zodat een veroordeelde geen \nstraf ontloopt door een tijd onvindbaar te blijven.",
  "\u25b6\nFrequentere inzet van TBS in combinatie met een gevangenisstraf om gevaarlijke mensen zo \nlang mogelijk uit de samenleving te houden, bijvoorbeeld jihadisten of gedetineerden bij wie \ngedurende de gevangenisstraf toch een stoornis wordt geconstateerd.",
  "\u25b6\nEen eigen drugs- en telefoonhond voor alle gevangenissen om verboden middelen op te \nsporen.",
  "Omdat rechterlijke uitspraken complex zijn, is voorlichting over rechtspraak van het grootste \nbelang. Zo niet, dan dreigt de rechtspraak steeds meer op afstand van de samenleving te komen. \nEn door oplopende kosten voor rechtsbijstand staat de toegankelijkheid van de rechtspraak onder \ndruk. De coronacrisis maakt het voor het openbaar ministerie, de rechtspraak, advocatuur en het \nopenbaar bestuur ook lastig om hun werk zo goed mogelijk te blijven doen. Tegelijkertijd biedt \ndeze periode ook mogelijkheden voor de rechtspraktijk om sneller te digitaliseren. Zo is het tijdelijk \nmogelijk geworden om verhoren en rechtszittingen digitaal plaats te laten vinden. Deze slimme \noplossingen kunnen permanent bijdragen om (gerechtelijke) procedures te verkorten en dichter \nbij de samenleving te brengen. De komende jaren zetten we in op:",
  "\u25b6\nMeer buitengerechtelijke geschilbeslechting en in een echtscheiding het belang van kinderen \ncentraal. Een conflict hoeft niet direct opgelost te worden met een juridische procedure. Waar \nmogelijk wordt in een vroeg stadium bemiddeling ingezet om te voorkomen dat het tot een \nrechtszaak komt. We zetten altijd het belang van de rechtzoekende centraal en niet het belang \nvan de advocaat of een andere jurist.",
  "\u25b6\nMeer mogelijkheden voor het Openbaar Ministerie om buiten de rechtszaal te onderhandelen \nmet verdachten, om strafprocessen te versnellen. Het OM kan alleen deals sluiten met \nverdachten als slachtoffers het daarmee eens zijn. Daarbij dient het OM zoveel mogelijk te \nbewerkstelligen dat vergoeding van de door de dader toegebrachte (letsel)schade onderdeel \nis van de deal met de verdachte.",
  "\u25b6\nVaker toepassen van supersnelrecht bij grote evenementen  zoals  voetbalwedstrijden, \nKoningsdag en oudjaarsdag.",
  "\u25b6\nEffectiever maken van de procedure om het verschoningsrecht op te heffen in gevallen \nwaarbij een advocaat en cli\u00ebnt het verschoningsrecht misbruiken om samen criminele \nplannen te smeden, zodat strafbare feiten beter vervolgd kunnen worden. De inbreuk op het \nverschoningsrecht mag niet verder gaan dan strikt nodig is voor het aan het licht brengen van \nde waarheid van ernstige strafbare feiten.",
  "\u25b6\nMeer aandacht voor slachtofferadvocaten binnen het stelsel van gesubsidieerde rechtsbijstand, \nzodat het slachtoffer minstens zo gemakkelijk aanspraak kan maken op gesubsidieerde \nrechtsbijstand als de dader.",
  "\u25b6\nAandacht voor slachtoffers bij rechtshulppakketten, die kosteloos beschikbaar komen voor \nslachtoffers van gewelds- en zedendelicten.",
  "\u25b6\nAfschaffing van het verbod voor advocaten om in dienst te treden en hun praktijk uit te oefenen \nbij een kantoor dat in eigendom is van niet-advocaten, om zo met behoud van waarborgen van \nonafhankelijkheid de komst van nieuwe innovatieve aanbieders op de markt voor rechtsbijstand \nte stimuleren.",
  "\u25b6\nMeer bescherming voor slachtoffers bij de afhandeling van letselschade, door de bestaande \ngedragsregels voor letselschadeadvocaten wettelijk te verankeren.",
  "\u25b6\nEen regeling voor meerouderschap, waarbij het mogelijk is om maximaal vier juridische \nouders te hebben, bijvoorbeeld twee stellen van gelijk geslacht die met zijn vieren een kind \nopvoeden. Gelijke rechten voor gehuwde en ongehuwde vader bij de erkenning van hun kind. \nO de juridische positie van de vader te versterken en juridische problemen bij een eventuele \nscheiding te voorkomen, krijgen ongehuwde vaders voortaan van rechtswege het gezag, net \nzoals gehuwde vaders.",
  "\u25b6\nAanpakken van ouderverstoting, waarbij de ene ouder het recht ontzegt van de andere \nouder om contact te hebben met het kind. Als ouders met kinderen uit elkaar gaan en een \nomgangsregeling vastleggen, moeten beide ouders zich hieraan houden. Desnoods zijn \nhiervoor strafrechtelijke maatregelen nodig.",
  "\u25b6\nModernisering van de schenk- en erfbelasting. We verlagen het tarief schenk- en erfbelasting \nvoor mensen zonder partner en zonder kinderen die willen schenken of nalaten aan vrienden \nof kennissen.",
  "\u25b6\nBeperken van de mogelijkheden voor internationale adoptie. Bij internationale adoptie gaan te \nvaak zaken mis. Dit kunnen schrijnende zaken zijn zoals ouders die gedwongen afstand van hun \nkind moeten doen of fraude met geboortepapieren. Deze misstanden kunnen grote gevolgen \nhebben voor het kind, voor de achtergebleven gezinsleden in het land van herkomst en voor de \nadoptieouders in Nederland. We moeten voorkomen dat dergelijke zaken mis gaan. Daarom \nmoet internationale adoptie slechts mogelijk zijn bij aantoonbaar veilige landen en moeten de \nbelangen van kinderen altijd centraal staan. Daarnaast komen ruimere mogelijkheden voor \ndraagmoederschap.",
  "\u25b6\nEen wettelijke regeling voor draagmoederschap binnen Nederland. De regeling maakt \ndraagmoederschap tegen financi\u00eble compensatie onder voorwaarden mogelijk. Onderdeel \nhiervan is dat het kind recht heeft om te weten van wie de eicel en de zaadcel afkomstig zijn en \nwie de draagmoeder is geweest. Psychologisch onderzoek, zoals dat ook bestaat voorafgaand \naan een keuze voor een geslachtswijziging, moet uitwijzen of de keuze vrijwillig wordt gemaakt \nen niet is ingegeven door financi\u00eble noodzaak of door druk van buitenaf.",
  "\u25b6\nVerbieden van draagmoederschap met een draagmoeder in landen waar draagmoederschap \nongereguleerd is, of waar de rechten van kinderen, draagmoeders en wensouders niet \nworden beschermd en er een te groot risico bestaat op uitbuiting. Leidend zijn te allen tijde de \nin Nederland geldende juridische waarborgen, die hun basis vinden in de voorstellen van de \nStaatscommissie Herijking Ouderschap.",
  "\u25b6\nVoorkomen en tegengaan van huwelijksdwang en huwelijkse gevangenschap. Het is al \nstrafbaar voor een bedienaar van een godsdienst een religieus huwelijk te sluiten v\u00f3\u00f3rdat een \nburgerlijk huwelijk is gesloten. Dat breiden we uit naar personen die weigeren mee te werken \naan de ontbinding van het religieus huwelijk Bij herhaling (bijvoorbeeld een religieus leider die \nmeerdere religieuze huwelijken sluit) kan een gevangenisstraf worden opgelegd. Ook wordt het \ntegengaan van huwelijkse gevangenschap opgenomen in programma\u2019s die vechtscheidingen \ntegengaan.",
  "zorgen dat ook in de toekomst iedereen in Nederland veilig zichzelf kan zijn. De komende jaren \nzetten we in op:",
  "\u25b6\nMeer aandacht op scholen voor gelijkheid van geslacht, seksualiteit en achtergrond. Diversiteit \nwordt een verplicht onderdeel in de lerarenopleiding. Ook mag de vrijheid van onderwijs (artikel \n23) niet meer strijdig zijn met het gelijkheidsbeginsel (artikel 1). De onderwijsinspectie ziet hierop \ntoe.",
  "\u25b6\nEerlijke kansen op een woning en een baan. De landelijke overheid treedt samen met gemeenten \nop tegen verhuurders en makelaars die mensen die een woning zoeken discrimineren. We \nbreiden de aanpak in steden als Amsterdam, Rotterdam en Utrecht uit naar alle gemeenten \nwaar dit speelt. Daarnaast leggen we wettelijk vast dat bedrijven mensen een eerlijke kans \nmoeten geven bij sollicitaties en promoties, ongeacht hun achtergrond, leeftijd, seksuele \ngeaardheid of handicap. Bedrijven die zich hier niet aan houden, krijgen een boete van de \nInspectie SZW.",
  "\u25b6\nEen verbod op conversietherapie bij homoseksualiteit en homogenezing. Het verbod geldt \nuitsluitend op conversie van homoseksualiteit, zo blijft een medische behandeling voor kinderen \nmet genderdysforie mogelijk. Subsidies voor organisaties die conversietherapie\u00ebn aanbieden \nworden per direct ingetrokken.",
  "\u25b6\nGerichte aandacht voor acceptatie van LHBTI\u2019ers in religieuze gemeenschappen zoals de bible \nbelt en gesloten islamitische gemeenschappen.",
  "\u25b6\nDe mogelijkheid voor LHBTI\u2019ers om bloed te doneren. Door het criterium te baseren op (seksueel) \nrisicogedrag, en niet meer op seksuele geaardheid, gaat dit ook niet ten koste van veiligheid.",
  "\u25b6\nCentraal stellen van talenten van mensen en niet hun beperking. De overheid biedt begeleiding \nop de werkvloer of een vergoeding voor aanpassing van de werkplek aan voor mensen met \neen beperking.",
  "\u25b6\nBescherming van groepen die te maken  hebben met bedreigingen, zoals de Joodse \ngemeenschap en LHBTI\u2019ers. De overheid betaalt structurele beveiligingsmaatregelen, zoals \ncameratoezicht, voor instellingen van minderheidsgroepen bij een bewezen dreiging.",
  "\u25b6\nEen Nationaal Co\u00f6rdinator Antisemitismebestrijding naar het voorbeeld van landen om ons \nheen, die \u00e9\u00e9n lijn brengt in de aanpak van antisemitisme en tegelijkertijd de regering en de \nKamer kan adviseren.",
  "\u25b6\nAanpakken van haatzaaien. Wanneer kan worden verwacht dat buitenlandse predikers, politici \nof andere sprekers naar Nederland komen en voornemens zijn hier discriminerende uitspraken \nte doen, wordt geen toestemming meer verleend voor hun komst. Organisaties die hen \nuitnodigen en handelen in strijd met de openbare orde dienen te worden gesloten.",
  "\u25b6\nMeer aandacht voor gelijkheid voor de wet, godsdienstvrijheid en discriminatie in het \ninburgeringscurriculum. Het is van belang dat nieuwkomers al snel leren wat onze Nederlandse \nnormen en waarden zijn, wat onze geschiedenis is en wat ons bindt.",
  "\u25b6\nInclusief emancipatiebeleid waarbij aandacht is voor de algehele emancipatie van nakomelingen \nvan migranten.",
  "\u25b6\nUitsluiting van overheidssubsidies van organisaties in binnen- en buitenland wier bestuurders \nzich schuldig maken aan haatzaaien of discriminatie \u2013 zoals antisemitisme of haat tegen \nLHBTI\u2019ers.",
  "Om Nederland te beschermen tegen digitale dreigingen is een andere aanpak nodig dan\nwe gewend zijn tegen traditionele criminaliteit en spionage. Veiligheidsdiensten uit Rusland of \nChina kunnen nu vanachter hun eigen landsgrenzen, in Europa bedrijfsgegevens stelen, politici \nen journalisten bespioneren of de opslag van data manipuleren. Dat gaat ten koste van onze \nstrategische autonomie, terwijl een sterke staat ondernemers en burgers juist moet kunnen \nbeschermen tegen diefstal en intimidatie.",
  "Om dit aan te pakken is het nodig terug te slaan. Dat vraagt om de ontwikkeling van offensieve \ncybercapaciteiten om onze tanden te laten zien en zo de vitale belangen van de Nederlandse \nsamenleving, waaronder ook bedrijfsgeheimen, te beschermen. En omdat alle Europese landen \nmet dit probleem te maken hebben, kunnen we daarbij het beste samen optrekken.",
  "De klimaatdiscussie is de afgelopen decennia onnodig gepolariseerd. Ontkenners staken \nhun kop in het zand door de wetenschap ter discussie te stellen of met \u2018alternatieve feiten\u2019 \nte komen en drammers misbruikten klimaatbeleid als ideologisch instrument om mensen \nte betuttelen en een andere levensstijl op te dringen. Waarbij het eten van vlees, autorijden \nen vliegvakanties alleen nog weggelegd leken te zijn voor rijke mensen. Te lang zijn groen \nen groei als tegenpolen gezien, ook door liberalen. Dit is echter een valse tegenstelling. \nEen goed klimaatbeleid kan ons duurzamer, welvarender en minder afhankelijk van onvrije \nlanden maken. Hierbij moet worden gekeken naar methoden die bijdragen aan de strijd tegen \nklimaatverandering en die gelijktijdig de economie versterken.",
  "Het gebruik van fossiele brandstoffen is nooit een doel op zich geweest, maar alleen een \nmiddel. Het stelt grote groepen mensen in staat om in verwarmde huizen te leven, ook \u2019s avonds \nlicht te hebben en zich met treinen, auto\u2019s en vliegtuigen over grote afstanden te verplaatsen. \nAls we diezelfde effecten met schone energiebronnen kunnen bereiken, dan is er geen reden \nom vast te houden aan benzine of kolen. De aardbevingen in Groningen laten ook zien dat we \naardgas niet overal op een veilige manier in Nederland kunnen blijven winnen. De komende \ndecennia zal Nederland daarom meer gas moeten importeren, waaronder uit Rusland. Aan die \nimport van olie en gas kleven nadelen. Miljarden vloeien weg uit de Nederlandse economie \nen we subsidi\u00ebren de militaire bewapening en verspreiding van intolerante denkbeelden door \nRusland en Saoedi-Arabi\u00eb.",
  "De aanpassing naar een duurzame economie vraagt wel om verstandig beleid. Het moet \nbetaalbaar blijven voor gewone gezinnen en ondernemers en er moet altijd elektriciteit zijn. \nDaarom is er naast wind- en zonne-energie ook kernenergie nodig. Dat is CO2-neutraal en \nwerkt ook op dagen dat de wind niet waait of de zon niet schijnt. Het voorkomt ook dat we \nhet mooie Nederlandse landschap moeten opofferen aan windparken en zonneweides. Het \nis onverstandig als Nederland op eigen houtje hoge ambities stelt. Dan riskeren we onze \nondernemers te benadelen ten opzichte van buurlanden en banen kwijt te raken. Maar we \nkunnen ook niet achteroplopen. Als we weglopen voor verduurzaming, raken onze innovatieve \nbedrijven en onderzoeksinstellingen achterop bij belangrijke technologie\u00ebn van de toekomst. \nOok dat kost op termijn banen en welvaart en is bovendien slecht voor het klimaat. Groen en \ngroei moeten hand in hand gaan. De volgende uitgangspunten zijn leidend:",
  "\u25b6\nKlimaatbeleid is geen ideologie. Het gaat om het pragmatisch oplossen van problemen om de \nuitstoot van broeikasgassen te verminderen, economisch te kunnen blijven groeien en zoveel \nmogelijk je leven te blijven leiden zoals je wilt.",
  "\u25b6\nInvesteren in doordachte duurzaamheid is nodig voor strategische onafhankelijkheid.  Kern-\nenergie is daarbij onmisbaar. Zonder deze CO2-neutrale energievorm zijn klimaatdoelstellingen \nniet haalbaar.",
  "\u25b6\nBij de verdeling van de lasten gaat de vervuiler meer betalen. Daarbij moeten vervuilende \nindustrie\u00ebn meer betalen voor de uitstoot van broeikasgassen en worden middeninkomens en \nmkb zo veel mogelijk ontzien.",
  "Om onze wereld schoon, veilig en leefbaar door te geven en om ervoor te zorgen dat Nederland \nniet te veel energie uit landen als Rusland hoeft te importeren, zal Nederland in 2050 voldoen aan \nde internationale klimaatafspraken over de uitstoot van CO2. In het kader van het Klimaatverdrag \nvan Parijs, en om de investeringszekerheid van bedrijven te waarborgen, is de afgelopen jaren \ngewerkt aan een Klimaatwet. Ook is er een klimaatpakket opgesteld dat de CO2-uitstoot in 2030 \nmet 49 procent reduceert. Daarnaast is er fors ge\u00efnvesteerd in duurzame elektriciteitsopwekking \ndoor het sluiten van kolencentrales, het bouwen van windparken op zee en via fiscale voordelen \nvoor huishoudens voor het plaatsen van zonnepanelen. De komende jaren zetten we in op:",
  "\u25b6\nNakomen van internationale klimaatafspraken uit het Verdrag van Parijs. Voor het bereiken van \ndeze doelen sluiten we geen technieken op voorhand uit, zeker kernenergie niet. Kernenergie \nmaakt het mogelijk om onze elektriciteit in 2050 volledig CO2-neutraal op te wekken.",
  "\u25b6\nNakomen van nationale afspraken om 49 procent van de CO2-uitstoot te reduceren in 2030. \nWanneer deze doelstelling met betaalbaardere of slimmere technieken kan worden gehaald, \nkan van deze afspraken en termijn worden afgeweken. We toetsen de afspraken consequent \nop de effecten voor middeninkomens en mkb.",
  "\u25b6\nVerder op elkaar afstemmen van het Europese klimaat- en energiebeleid. Europese afspraken \ndienen bij te dragen aan haalbaar en betaalbaar klimaat-en energiebeleid. Wanneer in \nEuropees verband een hogere doelstelling voor CO2-reductie in 2030 wordt afgesproken, kan \nde nationale doelstelling worden verhoogd, waarbij een gelijk speelveld voor bedrijven voorop \nstaat.",
  "\u25b6\nInvesteringen gericht op de toekomst. Alternatieve duurzame technologie\u00ebn, zoals Carbon \nCapture and Storage (CCS), Carbon Capture and Usage (CCU), waterstof, (kleinschalige) \nkernenergie of de ontwikkeling van een thoriumreactor komen daarom in aanmerking voor de \nstimuleringsregeling voor duurzame energietransitie (SDE++).",
  "Constante energie\n \u25b6\nGeleidelijke sluiting van kolencentrales. In 2030 is het verboden om kolen te gebruiken om \nelektriciteit op te wekken. Oude, vervuilendere kolencentrales sluiten we eerder. Hiermee \nleveren we een belangrijke bijdrage aan het verminderen van de CO2-uitstoot.",
  "\u25b6\nDoorgaan met het zo snel mogelijk volledig afbouwen van de gaswinning in Groningen. De \nveiligheid van Groningers staat voorop. De VVD wil het vertrouwen van Groningers herstellen \nvia een sterke overheid die inwoners en ondernemers vooruit helpt. Groningers hebben recht \nop snelle en rechtvaardige afhandeling van schade. De versterkingsoperatie wordt versneld.",
  "\u25b6\nImporteren van buitenlands gas. Dit gas is noodzakelijk om op de korte termijn een \nbetrouwbare energievoorziening te garanderen. Elektriciteitsopwekking door middel van gas \nwordt gecombineerd met het afvangen en opslaan van CO2 (CCS) in lege gasvelden onder \nde zeebodem. Het bestaande gasnetwerk wordt zoveel mogelijk behouden met het oog op \nontwikkelingen zoals waterstof en groen gas.",
  "\u25b6\nBouw van een stikstoffabriek om buitenlands hoogcalorisch gas geschikt te maken voor \nNederlands laagcalorisch gebruik. Hierdoor hoeven particulieren en bedrijven (grootverbruikers \nuitgesloten) tijdens de energietransitie hun apparatuur niet gelijk te vervangen.",
  "\u25b6\nNieuwe kerncentrales in Nederland om op de lange termijn een betrouwbare en CO2-neutrale \nenergievoorziening te garanderen. Kernenergie kan op overheidssteun rekenen, waaronder \nfinanciering uit het Groeifonds. De strenge veiligheidseisen voor kernenergie blijven van kracht. \nKernafval slaan we veilig op. Om de bouw van kerncentrales mogelijk te maken wordt een \nmarktconsultatie gehouden die kan leiden tot concrete plannen. Daarnaast is van belang dat \nonderzoek wordt gedaan naar de bouw van kleine modulaire reactoren in Nederland.",
  "\u25b6\nLanger openhouden van de kerncentrale in Borssele, die schone energie oplevert.\n \u25b6\nEen Europese classificatie van kernenergie als duurzame energiebron. Dan zijn private \ninvesteerders eerder bereid geld te stoppen in de bouw en komen er ook Europese subsidies \nbeschikbaar.",
  "Hernieuwbare energie\n \u25b6\nSubstanti\u00eble uitbreiding van het aandeel duurzame energie. Hiervoor gebruiken we de \ninnovatiekracht van Nederland en is van belang dat er altijd voldoende energie is. Naast \nkernenergie, geothermie en aquathermie, geven we de voorkeur aan windenergie op zee en \nzonnepanelen op daken. Voor het bouwen van zonneparken en windmolens op land is het \ncre\u00ebren en verkrijgen van draagvlak onder de lokale bevolking een voorwaarde.",
  "\u25b6\nInvesteren in zonnepanelen op daken financieel aantrekkelijk houden na de afbouw van de \nsalderingsregeling. Hierbij wordt overstimulering voorkomen.",
  "\u25b6\nSlimme energienetwerken zodat huishoudens overtollige duurzame energie onderling kunnen \ndelen.",
  "\u25b6\nStopzetten van nieuwe subsidies voor het verbranden van biomassa uit hout voor \nelektriciteitsopwekking. Voor lopende subsidies geldt als voorwaarde dat resthout wordt \ngebruikt en dat er geen oerbossen worden gekapt om biomassa te produceren. De normen \nvoor de uitstoot van fijnstof door kleine biomassacentrales worden aangescherpt.",
  "Wie over enkele decennia aan zijn of haar kinderen of kleinkinderen vertelt over de discussie \nrond de opkomst van de emissieloze auto, zal waarschijnlijk met verbazing aangekeken worden. \n\u201cVroeger werkten auto\u2019s zo dat wanneer de energie op was, je altijd bij een speciale plek moest \nstoppen om het weer aan te vullen. Rond 2020 kwamen er auto\u2019s die je thuis voor de deur kon \nopladen, en die ook geen vieze roetdeeltjes meer uitstootten waardoor de lucht schoner werd\u201d.",
  "De kleinkinderen zullen waarschijnlijk antwoorden dat iedereen vast meteen erg enthousiast over \ndeze verbetering was. \u201cNou nee\u201d, zal dan het eerlijke antwoord zijn. \u201cVeel mensen waren eerst \nboos. Ze vonden het geluid van een benzinemotor stoer, en waren bang dat als iedereen zijn auto \nthuis oplaadde de stroom zou uitvallen en ze in het donker moesten zitten\u201d.",
  "Nou was er in het begin natuurlijk best iets op de introductie van emissieloze auto\u2019s aan te merken, \nzal het eerlijke vervolg op het verhaal zijn. \u201cZe waren erg duur, dus mensen die al genoeg geld \nhadden kregen subsidie om er een te kopen. Maar na een paar jaar veranderde dat. De prijs van \nveel auto\u2019s daalde en er kwam een einde aan de dikke subsidies op de dure bakken. Ondertussen \nbegonnen mensen de nieuwe modellen gaaf te vinden en viel de stroom gelukkig niet uit. Ook \nwerd de opwekking van de stroom die werd gebruikt om auto\u2019s op te laden steeds schoner. Wel \nkonden de buren nog hun benzineauto oprijden, want uiteindelijk kwam er geen pestbelasting \nvoor mensen die niet direct een emissieloos voertuig konden kopen.\u201d",
  "Het verduurzamen van Nederland mag niet leiden tot lastenverzwaringen voor middeninkomens",
  "waarbij landen ook onderling energie kunnen importeren.\n \u25b6\nGrootschalige productie, gebruik en export van (groene) waterstof. Hiervoor kan aardgas met \nCO2-afvang, en elektriciteit uit kerncentrales en hernieuwbare energiebronnen worden ingezet. \nRegio\u2019s in Noord- Nederland en Zuid-Nederland met een goede uitgangspositie voor waterstof \nkrijgen een belangrijke rol binnen de waterstofeconomie. Met name Groningen kan hier een \nbelangrijke bijdrage aan leveren. Hierbij maken we gebruik van de innovatiekracht van clusters \nwaar bedrijven en kennisinstellingen waterstoftechnologie ontwikkelen.",
  "of mkb. De afgelopen jaren is een klimaatakkoord gesloten om CO2-uitstoot te verminderen, \nwaarbij vervuilende industrie\u00ebn meer gaan betalen en de belasting op de energierekening voor \nhuishoudens omlaag gaat. Verstandig klimaatbeleid moet bij voorkeur in Europees verband worden \nvormgegeven om Nederland aantrekkelijk te houden als vestigingsplaats voor bedrijven. Daarom is \neen CO2-heffing voor de industrie ingevoerd die is gebaseerd op het huidige Europese systeem van \nemissiehandel (ETS). Ook wordt het ETS emissiehandel-systeem verder aangescherpt. Hierdoor \nzal de prijs voor de uitstoot van CO2 stijgen en gaan grote vervuilers meer betalen. Voor sectoren \ndie niet onder het ETS vallen, zoals transport, gebouwde omgeving en landbouw, zijn specifieke \nafspraken gemaakt voor het verminderen van de uitstoot van broeikasgassen. De komende jaren \nzetten we in op:",
  "\u25b6\nEen lagere energiebelasting voor huishoudens en kleinverbruikers, waaronder ook kleine \nondernemers. De verhoging van de belastingkorting op de energierekening en de verlaging \nvan de belasting op elektriciteit worden voortgezet.",
  "\u25b6\nInstandhouding van de een derde/twee derde verdeling bij de opslag duurzame energie (ODE-\nheffing), waardoor bedrijven en grootverbruikers meer zijn gaan betalen aan de subsidie voor \nduurzame energie en particulieren minder. We ontzien mkb\u2019ers hierbij.",
  "\u25b6\nTeruggeven van onbenut geld dat is opgehaald via de Opslag Duurzame Energie op de \nenergierekening. Op die manier halen we niet meer belasting op voor verduurzaming dan nodig.",
  "\u25b6\nToegang van het (kleine) mkb tot het warmtefonds dat nu al huiseigenaren financieel \nondersteunt om te verduurzamen, zodat hun energierekening omlaag kan.",
  "\u25b6\nVerlaging van de prijs van energie uit warmtenetten door deze voor bepaalde tijd te vergunnen \nvia een aanbesteding. Zo ontstaat concurrentie en daalt de prijs van energie. Het maximumtarief \ndat warmteleveranciers mogen vragen bestaat uit de daadwerkelijke kosten plus een redelijk \nrendement. Om het draagvlak voor de warmtetransitie te vergroten zal, net als bij windparken \nen zonneweides, gestreefd worden om burgers te laten participeren in een warmtesysteem. \nDeze maatregelen leiden tot een lagere prijs van warmte.",
  "\u25b6\nFiscaal aftrekbaar maken van verduurzaming van de eigen woning via het eigenwoningforfait, \nzodat de overheid duurzame investeringen die de woningwaarde verhogen niet beboet met \neen hogere belastingaanslag.",
  "De vervuiler betaalt\n \u25b6\nInvoeren van een CO2-heffing voor de zware industrie (ETS-bedrijven), gebaseerd op ETS-\nbenchmarks en gericht op de vermijdbare uitstoot. Zo verliezen we het gelijke speelveld en de \nNederlandse concurrentiepositie niet uit het oog.",
  "\u25b6\nEen Europese CO2-grensheffing om oneerlijke concurrentie op mondiaal niveau te voorkomen. \nDeze heffing kan niet gebruikt worden als Europese belastinginkomsten. Een betrouwbare en \ntransparante wijze van CO2-calculatie is hierbij van belang.",
  "\u25b6\nAanscherpen van het Europese emissiehandelssysteem ETS door op Europees niveau \nscherpere afspraken te maken over het jaarlijks verlagen van het emissieplafond. Dit maakt \nvervuilen duurder en investeren in schonere technieken meer rendabel. Zodra het ETS- systeem \nvoldoende is aangescherpt, vervalt de nationale CO2-heffing.",
  "\u25b6\nHet \nuit \nde \nmarkt \nnemen \nvan \nemissierechten \nwanneer \nin \nEuropees \nverband \nverduurzamingsmaatregelen worden genomen, zoals het sluiten van een kolencentrale of het \nhergebruiken van CO2 (CCU). Op die manier leidt vergroening in Nederland er bijvoorbeeld niet \ntoe dat het voor andere lidstaten juist goedkoper wordt om kolencentrales te openen.",
  "beperken van afval, waarmee het verdienvermogen van onze economie wordt versterkt. We \nwerken toe naar een circulaire economie en zullen onze mobiliteit, woningbouw en landbouw \nverder moeten verduurzamen. Want onze mobiliteits- en transportsector is nog vooral gebaseerd \nop fossiele brandstoffen. Woningen en kantoren kunnen duurzamer verwarmd en beter ge\u00efsoleerd \nworden. En innovatie biedt de land- en tuinbouwsector mogelijkheden om binnen onze schaarse \nruimte te ondernemen. Het principe van \u2018de vervuiler betaalt\u2019, zal steeds vaker terugkomen. De \nafgelopen jaren zijn eerste stappen gezet naar verduurzaming, bijvoorbeeld door het stimuleren \nvan emissieloos vervoer en laadinfrastructuur. Ook zijn eerste ervaringen opgedaan met het \nverduurzamen van wijken. Daar willen we in een verantwoord en betaalbaar tempo mee doorgaan. \nDe komende jaren zetten we in op:",
  "\u25b6\nHet bevorderen van hoogwaardige recycling, hergebruik en langer productgebruik door onder \nandere meer experimenteerruimte in wet- en regelgeving te cre\u00ebren, begrippen en regels \nomtrent afval te vereenvoudigen, samen te werken met het bedrijfsleven om bijvoorbeeld \nmateriaalketens te sluiten, afvalstort en -verbranding waar mogelijk uit te faseren en op \nEuropees niveau verdere eisen te stellen aan verpakkingen, materialen en producten.",
  "\u25b6\nBehoud van de sterke positie van economische clusters zoals de Nederlandse havens, door \nsamen met hen te bekijken wat nodig is in de verduurzamingsopgave, bijvoorbeeld door het \nopstellen van transitieplannen.",
  "\u25b6\nOp Europees niveau geleidelijk stoppen met het gebruik van niet-essenti\u00eble, gevaarlijke stoffen, \nzoals PFAS. Stoffen worden niet zonder wetenschappelijk bewijs dat zij schadelijk zijn voor \nmens en milieu genormeerd of verboden.",
  "\u25b6\nStimuleren van bedrijven om te innoveren door voor CE-bedrijfsmiddelen aan te sluiten bij de \nMilieu Investeringsaftrek (MIA) en de Willekeurige afschrijving milieu-investeringen (Vamil).",
  "\u25b6\nStimuleren van duurzame en circulaire inkoop van producten en diensten. De milieu-\nkostenindicator (MKI) kan daarbij als meetinstrument worden ingezet om te beoordelen wat de \nmilieueffecten van een dienst, levering of werk zijn.",
  "\u25b6\nIn Europees verband bekijken welke mogelijkheden er zijn om innovatieve technieken zoals \nelektrisch kraken, waterstof, bioplastics en een thoriumreactor te stimuleren.",
  "Verduurzaming mobiliteit en transport\n \u25b6\nAanscherping van de (Europese) normen voor de uitstoot van CO2 (g/km) door personenauto\u2019s, \nbestelbussen en vrachtwagens. Dit dwingt fabrikanten te investeren in schonere motoren.",
  "\u25b6\nAfschaffen van de vrijstelling voor accijns op kerosine in internationaal verband. De \nvliegbelasting voor vluchten vanaf Nederlandse luchthavens blijft tot dat geregeld is in stand. \nWe beschermen de hubfunctie van Schiphol, ook bij toekomstige ontwikkelingen. Bijvoorbeeld \ndoor overstappers uit te zonderen. Wanneer er goede internationale afspraken zijn gemaakt, \nvervalt de nationale vliegbelasting.",
  "\u25b6\nEen Europese bijmengverplichting voor duurzame luchtvaartbrandstoffen. Indien deze \nbijmengverplichting op Europees niveau niet haalbaar blijkt, volgen er nationale maatregelen, \nzoals de mogelijkheid om op Nederlandse luchthavens bio- of synthetische kerosine te tanken.",
  "\u25b6\nInvesteren in het elektrisch taxi\u00ebn van vliegtuigen op Nederlandse luchthavens, het schaalbaar \nmaken van synthetische kerosine en andere innovaties om de uitstoot van CO2 en andere \nschadelijke stoffen te verminderen. Ook wordt onderzocht of glijvluchtlandingen vaker kunnen \nworden toegepast.",
  "\u25b6\nInvesteren in walstroomvoorzieningen in Nederlandse zeehavens om de uitstoot van CO2 en \nandere schadelijke stoffen te verminderen op het moment dat schepen aangemeerd liggen.",
  "\u25b6\nSubsidieregelingen \nvoor \nschonere \nmotoren \nvoor \nde \nbinnenvaart. \nDuurzame \nbinnenvaartschepen behouden het recht op korting voor havengelden. Varend ontgassen door \nbinnenvaarttankschepen is verboden. We faciliteren ontgassen via ontgassingsinstallaties.",
  "\u25b6\nInvesteren in Clean Energy Hubs voor de binnenvaart. Hier kunnen binnenvaartschepen \nalternatieve energiebronnen zoals waterstof bunkeren en batterijen opladen. Op termijn kan \ndit, indien mogelijk en rendabel, worden uitgebreid naar de zeevaart.",
  "eerst een plan voor de verduurzaming van de gebouwde omgeving. Samen met bewoners \nen gebouweigenaren kijken ze vervolgens wat de beste oplossing is, waarbij het principe dat \nde totale woonlasten niet mogen stijgen leidend is. Om de energietransitie behapbaar en \nbetaalbaar te houden wordt bekeken welke mogelijkheden er zijn om het verduurzamen van \nde woning en innovatieve projecten in de bouw verder te stimuleren.",
  "\u25b6\nVersterken van de rechtsbescherming van huiseigenaren bij regionaal verduurzamingsbeleid. \nWe willen niet dat gemeenten met juridische middelen, zoals dwangsommen, hun inwoners \nonder druk zetten om mee te werken. We leggen daarom wettelijk vast dat gemeenten hun \nburgers een betaalbaar, woonlastenneutraal alternatief bieden voor een wijk kan overgaan op \neen andere energievoorziening.",
  "\u25b6\nZoveel mogelijk behouden van het bestaande gasnetwerk als de energievoorziening in wijken \nverandert, omdat het met aanpassingen in de toekomst mogelijk waterstof of groen gas kan \ntransporteren.",
  "\u25b6\nGeen verplichte labelsprongen voor woningeigenaren, zodat de overheid huiseigenaren niet \ndwingt om hoge kosten te maken voor verduurzaming van de eigen woning.",
  "\u25b6\nVerruimen van de Regeling Energieprestatievergoeding (EPV) naar energielabel A zodat meer \nhuizen hiervoor in aanmerking komen. Huurders krijgen daardoor beter ge\u00efsoleerde huizen met \neen lagere energierekening.",
  "\u25b6\nIn stand houden van de lagere verhuurdersheffing voor woningcorporaties die hun \nwoningvoorraad verduurzamen. De vermindering blijft afhankelijk van de omvang van de \ninvesteringen in verduurzaming. Bij het verduurzamen van de woningvoorraad worden \nknelpunten met betrokken partijen, zoals corporaties en bewoners, samen opgelost.",
  "Verduurzaming land- en tuinbouw\n \u25b6\nVoortzetten van het project \u2018Kas als energiebron\u2019. Dit stimuleert de glastuinbouwsector om met \ninnovatieve methodes zoals geothermie de CO2-uitstoot in de sector te reduceren. Dit project \nkan als voorbeeld dienen voor andere sectoren.",
  "\u25b6\nUitbreiden van de energie-effici\u00ebntie glastuinbouw regeling (EG-regeling). Hierdoor komt \nextra geld beschikbaar om energiebesparende maatregelen te nemen zoals het plaatsen van \nledlampen.",
  "\u25b6\nAanplanten van nieuwe hectares bos binnen natuurnetwerken om meer CO2 uit de lucht op te \nnemen.",
  "\u25b6\nVerhogen van de grondwaterstand onder veenweidegebieden om de natuurlijke uitstoot \nvan broeikasgassen te reduceren. Hierbij houden we rekening met de belangen van \nlandbouwbedrijven.",
  "\u25b6\nVasthouden van broeikasgassen in landbouwgronden en verminderen van de uitstoot in de \nlandbouw door middel van innovatieve technieken zoals precisielandbouw en emissiearme \nstalsystemen.",
  "\u25b6\nVoortzetting van subsidieregelingen om groen gas uit mest op te wekken, bijvoorbeeld via \nvergisting.",
  "\u25b6\nBehoud van de koploperspositie van Nederlandse boeren op het gebied van duurzaamheid. \nDit mag zich uiten in de prijs die boeren ontvangen voor hun product, waarbij wij ons in blijven \nzetten voor betaalbare boodschappen voor iedereen.",
  "Water\nNederland is een echt waterland. Iedere dag weer stroomt er schoon water uit onze kranen, \nvervoeren vele schepen vracht over onze vaarwegen en gebruiken we water voor sport en \nrecreatie. Door klimaatverandering wordt Nederland op de proef gesteld. Hevige regenval en \nextreme droogte zorgen ervoor dat we anders moeten omgaan met het water. Daarvoor moeten \nwe goed samenwerken en kansen zien om te innoveren. De komende jaren zetten we in op:",
  "\u25b6\nContinue inzet op waterveiligheid en natuurlijke wateropslag in de natuur en bewoond gebied \ndat gebruikt kan worden in tijden van droogte.",
  "\u25b6\nHet voortzetten van een goede samenwerking met de waterschappen, die onmisbaar zijn voor \nde uitvoering van specialistische taken.",
  "Een eigen huis en auto met de mogelijkheid om snel en betaalbaar naar je werk, familie of \nvrienden te gaan, zijn voor veel mensen het toonbeeld van onafhankelijkheid, vrijheid en \nwelvaart. Lange tijd was dit voor veel mensen een onbereikbaar ideaal. Liberalen hebben \ner succesvol voor gestreden om dit voor iedereen bereikbaar te maken. Maar de bereikte \nsuccessen van de afgelopen decennia dreigen verloren te gaan. Er zijn te weinig woningen, \nde huizenprijzen en huren stijgen, en de wegen en het OV worden steeds voller. Alleen maar \nstrijden voor lagere lasten op huizen en vervoer is niet langer genoeg. Want de problemen \nvan nu worden vooral veroorzaakt door schaarse ruimte voor woningbouw en infrastructuur. \nHet ruimtelijk beleid moet ruimte bieden voor voldoende woningbouw en infrastructuur.",
  "Gemeenten, woningcorporaties en marktpartijen zijn onvoldoende in staat gebleken om het \noplopende woningtekort op te lossen en speculatie met woningen tegen te gaan. De huidige \ntijd vraagt daarom opnieuw om ingrijpen door de rijksoverheid. \nDe rijksoverheid moet harde afspraken met gemeenten en provincies maken over hoeveel \nwoningen er de komende jaren gebouwd worden, en desnoods zelf bouwlocaties aanwijzen. \nOptreden van een sterke overheid is niet alleen nodig bij de woningmarkt. Toenemende \ndrukte op de weg en in de trein, of onbereikbare steden en dorpen, zorgen ervoor dat het \nsteeds moeilijker wordt om je te verplaatsen en een geschikte woning of baan te vinden op \nnormale reistijden van elkaar. Andere delen van het land kampen minder met deze drukte, \nmaar hebben evenzeer een sterke overheid nodig. Bijvoorbeeld om de gevolgen van krimp \nop te vangen. Tegelijkertijd zit veel innovatie en werkgelegenheid bij regionale clusters van \nbedrijven, en om te kunnen exporteren zijn ook daar betere verbindingen nodig. Ook het \npotentieel van grensoverschrijdende samenwerking en infrastructuur voor de grensregio\u2019s \nis nog onvoldoende benut. Daar is nog veel winst te behalen. Daarom zet Nederland er met \nbuurlanden op in om dit te verbeteren en aan te laten sluiten op de behoeften van deze tijd.",
  "Maar de overheid kan het niet alleen. Iedereen kent het gevoel dat er tijdens de zomervakantie \nineens geen file meer is en dat de trein ook in de spits voldoende zitplaatsen heeft. Dat is ook \nhet geval nu door de coronacrisis mensen vaker thuis werken. Bij veel banen is het goed \nmogelijk om een vergadering eens digitaal te houden, en het blijkt dat veel medewerkers er \nvanuit huis echt de kantjes niet vanaf lopen. Het zou goed zijn als we ook na de coronacrisis \nflexibel met werktijden omgaan. Een Nederland met voldoende woningen en bereikbaarheid \nvraagt om een nieuwe aanpak. De volgende uitgangspunten zijn leidend:",
  "\u25b6\nEen betaalbare woning moet voor iedereen bereikbaar zijn. De eigen woning mag daarom \ngeen melkkoe worden door hoge belastingen. Huren en koopprijzen moeten omlaag door \nmeer aanbod en de overheid moet doorstroom stimuleren in de sociale huur.",
  "\u25b6\nEen rechtvaardige woningmarkt. Daarin horen starters een eerlijk kans te krijgen, kunnen \nautomobilisten hun auto blijven parkeren en biedt de overheid bescherming tegen uitwassen, \nzoals speculatie met woningen.",
  "\u25b6\nMeer regie door de landelijke overheid bij eerlijke verdeling van schaarse ruimte tussen \nwoningbouw, wegenbouw, landbouw en bedrijvigheid. Alle sectoren verdienen ruimte om zich \nte ontwikkelen. De behoefte naar individueel vervoer groeit en dus moeten er meer wegen \nen fietspaden komen. Maar ook alternatieven, zoals goed openbaar vervoer, smart mobility, \nthuiswerken en andere werk- en schooltijden, moeten gaan bijdragen aan een betere benutting \nvan de infrastructuur en keuzevrijheid van de reiziger.",
  "Iedereen in Nederland moet prettig kunnen wonen, of je nu koopt of huurt. Dat begint met een \nprettige woonomgeving die veilig is, met genoeg groen en voorzieningen in de buurt. Maar net zo \nbelangrijk is het dat er genoeg betaalbare huizen zijn. De laatste jaren is de krapte op de woningmarkt \nflink toegenomen. Door extra te investeren in nieuwbouw en het sluiten van woondeals in de regio\u2019s \nmet de grootste krapte, zijn de afgelopen jaren de eerste stappen gezet voor meer betaalbare \nwoningen. Door de landelijke aanpak om de uitstoot van stikstof terug te dringen, is bovendien \nruimte gecre\u00eberd om de vergunningverlening voor de woningbouw weer op gang te brengen. \nDoor de groei van het aantal huishoudens zijn de komende jaren nog meer woningen nodig. Ook is \ner in veel gemeenten nog steeds een tekort aan bouwlocaties. De komende jaren zetten we in op:",
  "\u25b6\nMeer woningbouw en meer landelijke sturing. We richten een nationaal bouwfonds op \nen verlagen de lasten voor bouwers. De verantwoordelijkheid ligt in eerste instantie lokaal, \nmaar erkomen strikte prestatieafspraken met provincies en gemeenten om meer woningen \nte realiseren en het rijk kan zo nodig bijsturen. Regionaal kunnen ook afspraken worden \ngemaakt over herstructurering van de regionale woningvoorraad. De prioriteit komt te liggen \nbij betaalbare koop- en huurwoningen voor middeninkomens. Ook komt er extra aandacht \nvoor seniorenwoningen en voor woningen die geschikt zijn voor mensen met een lichamelijke \nbeperking.",
  "\u25b6\nEen nationaal bouwfonds dat investeert in betaalbare woningen in heel Nederland, rekening \nhoudend met de regionale verschillen op de woningmarkt. De Rijksoverheid kan met dit fonds \nmeebetalen aan grootschalige vernieuwing van wijken en nieuwbouw om de bouwproductie \nop peil te houden, bijvoorbeeld in tijden van economische neergang.",
  "\u25b6\nMeer nieuwe sociale huurwoningen, door woningbouwcorporaties die meer woningen bouwen \neen korting op de verhuurderheffing te geven. We passen de verhuurderheffing aan zodat het \nvoor corporaties meer loont om dure woningen te verkopen en daarvoor goedkope woningen \nin de plaats te bouwen.",
  "\u25b6\nMeer bouwlocaties. We stimuleren  gemeenten om meer bouwgrond beschikbaar  te  stellen. \nOm het woningtekort tegen te gaan is enkel binnenstedelijk bouwen onvoldoende. Daarom \nis buitenstedelijk bouwen ook een benodigde en re\u00eble mogelijkheid. Hierbij past speciale \naandacht voor de benodigde infrastructuur zodat zowel met de auto als met het openbaar \nvervoer een goede ontsluiting wordt verzorgd en een prettig woonklimaat ontstaat. Om ervoor \nte zorgen dat er ook daadwerkelijk gebouwd wordt, introduceren we een speciaal OZB-tarief \nvoor onbebouwde woningbouwgrond. Dit gaat braakliggende terreinen en grondspeculatie \ntegen. Gemeenten wijzen  bovendien  \u2018overloopgebieden\u2019 aan waar onderzoeken vanuit de \nFlora- en faunawet alvast uitgevoerd worden. Bouwers kunnen dan gelijk aan de slag, zodra de \nvraag naar woningen in een regio oploopt.",
  "\u25b6\nMeer geld uit het gemeentefonds voor gemeenten die meer woningen bouwen, zodat zij \nkunnen zorgen voor bijbehorende voorzieningen en infrastructuur, en er een bonus op bouwen \nontstaat.",
  "\u25b6\nVerkorten van de besluitvormingsprocedures bij nieuwbouw. Een eerste belangrijke stap hierin \nis de vertraging van bouwplannen door provincies tegen te gaan met het schrappen van \noverbodige bureaucratie, zoals (het toepassen van) de \u2018ladder van duurzame verstedelijking\u2019. \nExtra, verzwarende regelgeving ten aanzien van woningbouw is onwenselijk. De rol van \nprovincies moet niet groter zijn dan strikt noodzakelijk voor een goede ruimtelijke ordening.",
  "\u25b6\nOmbouwen van leegstaande bedrijfspanden naar woningen. We zetten de bestaande \naanpak via de transformatiefaciliteit zoveel mogelijk voort in samenwerking met particuliere \ninvesteerders, zoals pensioenfondsen. Ook maken we het makkelijker om met meerdere \ngeneraties op hetzelfde perceel te wonen. Bijvoorbeeld via zogeheten kangoeroewoningen, \ndoor hier heldere, landelijke regels voor te maken in plaats van afwijkende regels per gemeente.",
  "gedurende leegstand voor een maatschappelijk nuttig doel in het kader van leegstandsbeheer \nwordt gebruikt.",
  "\u25b6\nHet aanpakken van krakers. Krakers komen niet ongestraft weg met hun inbreuk op het pand \nvan een ander. We verkorten de procedure bij de rechter, zodat er binnen drie dagen een \nrechterlijke machtiging ligt om te ontruimen. Na de uitspraak wordt zo snel mogelijk ontruimd. \nDe identiteit van de krakers wordt geregistreerd, zodat de eigenaar ontstane schade kan \nverhalen op de dader. Ook moeten gemeenten de inschrijving van krakers in de BRP kunnen \nweigeren.",
  "\u25b6\nZoveel mogelijk toestaan van permanente bewoning van recreatiewoningen. Dit geldt niet voor  \nrecreatieparken waar ondermijning plaatsvindt of waar bewoning tot problemen leidt voor de \ntoeristische functie en omliggende bedrijven. Dit wordt lokaal beoordeeld.",
  "Voor veel mensen is de hypotheek of huur de grootste maandelijkse uitgave. Door de schaarste \naan woningen, zijn de koop- en huurprijzen opgelopen. Naast het bouwen van meer betaalbare \nwoningen, zijn gerichte maatregelen nodig om de stijging van de woonlasten aan te pakken. Om \nstarters te helpen een huis te kopen is sinds 1 januari 2021 de overdrachtsbelasting voor starters \nafgeschaft. Ook hebben we ervoor gezorgd dat verhuurders de komende jaren de huur minder \nverhogen. Om huiseigenaren te helpen hun woning te verduurzamen en de energierekening te \nverlagen, is een warmtefonds opgericht om duurzame investeringen tegen een lage rente te \nfinancieren. We zetten bij verduurzaming in op verleiden en belonen, in plaats van bestraffen. \nOok willen we dat het onderhouden van een monument aantrekkelijk blijft, zodat dit bijdraagt aan \nmooie en historische dorpen en steden. Bovenal zijn extra stappen nodig om wonen betaalbaar te \nhouden, vooral voor mensen met een middeninkomen.De komende jaren zetten we in op:",
  "\u25b6\nBeperkte stijging van lokale belastingen door een landelijk maximumpercentage per gemeente \n(micro-norm) voor de stijging van de OZB. Hierdoor wordt de stijging van lokale lasten stevig \ngeremd. Lokale belastingen horen zo laag en eerlijk mogelijk te zijn.",
  "\u25b6\nBouwvergunningen tegen kostprijs, zodat gemeenten dit niet meer kunnen gebruiken als \nmelkkoe. In gemeenten waar nog erfpacht geldt en gemeenten eigenaar zijn van de grond, \nmoet consumentenbescherming centraal worden gesteld. Dit moet de positie van de \nwoningeigenaar versterken ten opzichte van de overheid.",
  "\u25b6\nWegnemen van barri\u00e8res bij het afsluiten of veranderen van een hypotheek. Voor zzp\u2019ers komen \ner meer mogelijkheden om via arbeidsmarktscans een hypotheek te krijgen, voor senioren om \nvia verzilverhypotheken vastzittend vermogen uit het huis op te nemen, en de hypotheekruimte \nvoor mensen met een studieschuld vergroten we door deze minder te laten meetellen, door \nhet te baseren op het bedrag dat oud-studenten daadwerkelijk aflossen.",
  "\u25b6\nGeen aanscherping van de norm dat huizenkopers de hele koopsom mogen lenen (loan-to-\nvalue). Zo blijven woningen ook bereikbaar voor mensen die geen grote hoeveelheid spaargeld \nmeebrengen.",
  "\u25b6\nGeen verplichte labelsprongen voor woningeigenaren. Investeringen in verduurzaming van \nde eigen woning maken we aftrekbaar van het Eigen Woning Forfait. Dit maakt het voor \nhuiseigenaren aantrekkelijker om energiebesparende maatregelen te nemen.",
  "\u25b6\nEen opkoopbescherming waarmee gemeenten een rem zetten op het grootschalig opkopen \nvan huizen door (buitenlandse) investeerders in bepaalde wijken. Zo blijven meer koopwoningen \nbeschikbaar voor starters en middeninkomens. Daarbij geldt als voorwaarde dat gemeenten \naantonen dat zij hun totale huurvoorraad vergroten, om de schaarste en huurstijging te \nverminderen.",
  "beschikbaar zijn voor mensen met een laag inkomen en dat mensen met een hoog inkomen \n(met een hogere huur) worden gestimuleerd om door te stromen.",
  "\u25b6\nHet verleiden van senioren om te verhuizen zodat daarmee hun woning of grotere appartement \nvrij komt voor jongeren. Dit kan door het bouwen van voor hen geschikte en aantrekkelijke \nwoningen en door financi\u00eble drempels weg te nemen. Denk daarvoor aan het versoepelen \nvan de hypotheekregels bij het vrijspelen van een eengezinswoning en het stimuleren van \ncorporaties om met huurbehoud huurders te laten doorstromen naar een kleinere woning. \nHiermee verdelen we de woningvoorraad beter.",
  "Nederland heeft een van de grootste sociale huursectoren van Europa. Toch zijn er voor sociale \nwoningen flinke wachtlijsten . Mensen die tot de doelgroep behoren komen moeilijk aan een sociale",
  "In een dichtbevolkt en welvarend land als Nederland is het vaak passen en meten om aan alle \nclaims op de ruimte tegemoet te komen. We hebben meer bouwlocaties voor nieuwe huizen nodig, \nzonder extra infrastructuur en vervoer slibt ons land dicht, boeren en bedrijven hebben grond en \ngebouwen nodig, en waardevolle natuurgebieden willen we behouden. Het heeft dan geen zin \nom \u00e9\u00e9n sector met hardwerkende mensen als probleem weg te zetten, zoals in de discussie rond \nstikstof wel gebeurde met boeren. Waar mogelijk willen we bovendien inzetten op multifunctioneel \ngrondgebruik.",
  "We denken als liberalen niet in krimp en gedwongen snijden in sectoren, maar zijn juist optimistisch \nover ontwikkelingen in de samenleving en economie en over de mogelijkheden die nieuwe \ntechnieken ons bieden.",
  "Daarbij zien we al talloze veelbelovende trends. De opkomst van emissieloze auto\u2019s zal de uitstoot \nvan het verkeer de komende jaren flink verlagen, waardoor we infrastructuur kunnen uitbreiden en er \ntegelijkertijd extra ruimte voor andere  sectoren ontstaat. Als CO2-neutrale energiebron is kernenergie \ndaarbij cruciaal, ook omdat het voorkomt dat windmolens en zonneweides een disproportioneel \nbeslag op de schaarse ruimte leggen. Zonnepanelen zijn uiteraard wel een belangrijk deel van de \noplossing, maar dan op daken, en in de toekomst ge\u00efntegreerd in dakpannen en ramen, van goed \nge\u00efsoleerde woningen. Voor het ruimtelijk beleid op de Noordzee is er het Noordzee Akkoord. Hierbij \nhouden we rekening met de belangen van de visserijsector. Voor de landbouw stimuleren we \ninnovatieve methoden die ruimte effici\u00ebnt gebruiken en emissies bij de productie omlaag brengen. \nZo kan Nederland met trots een florerende agrarische sector behouden en wereldleider blijven \nop het gebied van effici\u00ebnte productie. Boeren zijn daarnaast uitstekend in staat om hun grond \nvoor meerdere doeleinden in te zetten, bijvoorbeeld met agrarisch natuurbeheer en recreatie via \npaden over boerenland. Door deze ontwikkelingen regionaal te ondersteunen, kunnen we slimme \noplossingen vinden om ons landgebruik voor zowel boeren als omwonenden te optimaliseren.",
  "huurwoning. Dit komt vooral doordat sociale huurders met hogere inkomens (scheefwoners) \nniet willen of kunnen doorstromen. Het tekort aan betaalbare koop- en huurwoningen in het \nmiddensegment is daar een probleem. De komende jaren werken we toe naar een sociale \nhuursector voor mensen met een laag inkomen zonder lange wachtlijsten, met lagere huren en een \nfors groter middensegment. Mensen met een hoog inkomen horen niet in sociale huurwoningen \nte zitten. We stimuleren hen om door te stromen en hun sociale huurwoningen beschikbaar te \nstellen voor mensen die dat echt nodig hebben. De komende jaren zetten we in op:",
  "\u25b6\nEen jaarlijkse inkomenstoets voor bewoners van sociale huurwoningen om te zien of de \ngevraagde sociale huur nog gepast is. Mensen die een te hoog inkomen hebben voor sociale \nhuur (scheefwoners), betalen een hogere huur tot maximaal de marktconforme huur. Deze \nverhoging vindt stapsgewijs en naar draagkracht plaats. Hierbij kunnen corporaties wel rekening \nhouden met senioren die bijvoorbeeld al lang in een bepaalde buurt wonen.",
  "\u25b6\nMeer private investeringen in middenhuurwoningen. We passen het puntenstelsel voor \nhuurwoningen (woningwaarderingsstelsel) alleen nog toe op woningcorporaties, zodat het \nvoor investeerders zoals pensioenfondsen aantrekkelijk is te investeren in het middensegment. \nZittende huurders houden uiteraard hun huurbescherming. Voor onzelfstandige woonruimte \nblijft een vergelijkbare vorm van regulering bestaan.",
  "\u25b6\nStrikte handhaving op het illegaal doorverhuren van sociale huurwoningen. We pakken \norganisaties die hierin bemiddelen of die inkomensverklaringen vervalsen strafrechtelijk aan. \nGemeenten en corporaties krijgen meer bevoegdheden om gegevens op te vragen bij andere \ninstanties en hogere boetes op te leggen bij illegale doorverhuur van sociale huurwoningen. \nDeze sociale huurwoningen gaan naar mensen die op de wachtlijst staan.",
  "\u25b6\nMeer gemeentelijke bevoegdheden om op te treden tegen malafide verhuurders die \nherhaaldelijk de wet overtreden of huurders intimideren. Gemeenten leggen daarbij hogere \nboetes op en mogen sneller overgaan tot beheerovername. Er komen landelijke regels om \ngoede huisvesting van arbeidsmigranten die nodig zijn in Nederlandse bedrijven te bevorderen \nen bestaande overlast terug te dringen.",
  "\u25b6\nTijdelijke huisvesting voor migranten met een verblijfsvergunning. Zij verblijven op regionale \nintegratielocaties tot zij zijn ingeburgerd. Daarna kunnen zij zich pas inschrijven voor een sociale \nhuurwoning. Er komt een verbod voor gemeenten om statushouders voorrang te geven bij het \ntoewijzen van sociale huurwoningen.",
  "\u25b6\nVoorrang bij de toewijzing van sociale huurwoningen voor mensen met een vitaal beroep, \nzoals agenten en verplegers. Daarmee kunnen gemeenten lokale personeelstekorten in vitale \nberoepen terugdringen.",
  "Een goede infrastructuur en soepele doorstroming zijn nodig om op tijd op het werk, bij familie of op \neen andere bestemming te komen. Daarom zijn blijvende investeringen in onze infrastructuur van \ngroot belang. De afgelopen jaren is hier in totaal twee miljard euro extra voor beschikbaar gesteld. \nNiet alleen de doorstroming van het verkeer en de kwaliteit van onze infrastructuur zijn van belang, \nmaar ook de veiligheid. Iedereen wil immers dat zijn of haar geliefde \u2019s avonds weer veilig thuiskomt. \nDe afgelopen jaren zijn stappen gezet om de verkeersveiligheid te vergroten, bijvoorbeeld met een \nappverbod op de fiets en extra investeringen in het aanpakken van gevaarlijke verkeerssituaties. \nDaarnaast zijn er, met een goede balans tussen ruimte voor innovatie en veiligheid, strengere eisen \ngesteld aan nieuwe vervoersmiddelen. De komende jaren zetten we in op:",
  "verbindingen. \n \u25b6\nRekening houden met intelligente transportsystemen (ITS) als zelfrijdende voertuigen bij het \nontwerpen van nieuwe infrastructuur. Data over vervoerstromen delen met private partijen \nstimuleert innovatie. Informatie over zaken als rijgedrag en afgelegde routes is en blijft \neigendom van de automobilist. Zonder de toestemming van de eigenaar kan informatie uit \nboardcomputers en navigatiesystemen niet worden gedeeld.",
  "\u25b6\nVerdere ontwikkeling van ons wegennet door de structurele aanpak van de stikstofuitstoot. \nDaarbij dient veiligheid te allen tijde boven milieueisen te gaan. Dit houdt in dat noodzakelijk \nonderhoud en renovatie aan wegen, bruggen en dijken altijd doorgang kan vinden, ongeacht \nde stikstofuitstoot die daarmee gepaard gaat.",
  "\u25b6\nEen maximumsnelheid van 130 kilometer per uur in de avond. Overdag is de maximumsnelheid \nafgestemd op de geldende veiligheids- en milieunormen, waaronder de reductie van landelijke \nstikstofemissies. Wanneer de stikstofuitstoot voldoende is teruggebracht, bijvoorbeeld door \neen toename van emissieloos rijden, willen we de maximumsnelheid van 130 kilometer per uur \noverdag weer invoeren.",
  "\u25b6\nOnderzoek naar de effecten van en financi\u00eble mogelijkheden voor het tolvrij maken van de \nWesterscheldetunnel.",
  "\u25b6\nLagere boetes voor kleine overtredingen en hogere boetes voor zwaardere overtredingen. Bij \nherhaalde overtredingen neemt de hoogte van de boete toe. Daarnaast maken we Europees \nafspraken zodat ook buitenlandse verkeersovertreders hun boetes in Nederland betalen.",
  "\u25b6\nGevangenisstraffen voor drank- en drugsrijders in plaats van taakstraffen. Voor recidivisten \nvolgt een levenslange rijontzegging.",
  "\u25b6\nGeen hogere lasten voor automobilisten. Emissieloze auto\u2019s gaan op basis van het aantal \ngereden kilometers bijdragen aan het onderhoud en de aanleg van wegen. Dit kan door jaarlijks \nhet aantal gereden kilometers door te geven aan de belastingdienst, met een vaste jaarlijkse \nvrijstelling. Het is van groot belang dat de privacy van de automobilist goed gewaarborgd blijft. \nEr komt nadrukkelijk geen spitsheffing.",
  "\u25b6\nUitvoering van het strategisch plan verkeersveiligheid om het aantal verkeersslachtoffers verder \nte verminderen.",
  "\u25b6\nEen vignetsysteem waarmee ook buitenlandse chauffeurs gaan meebetalen aan de \nNederlandse wegen.",
  "\u25b6\nDe mogelijkheid van het aanvragen van een persoonlijk kenteken. De kosten hiervan betaalt de \naanvrager.",
  "\u25b6\nModerniseren van de reiskostenvergoeding, waarbij werknemers een eerlijkere vergoeding \nkrijgen voor hun kosten.",
  "Steeds meer Nederlanders maken gebruik van het openbaar vervoer. Dit komt onder andere \ndoor de kwaliteitsverbeteringen in de afgelopen jaren. Een voorbeeld hiervan is de start met het \nspoorboekloos reizen. Zo kan er iedere tien minuten een trein vertrekken waardoor reizigers minder \nlang hoeven te wachten en de drukte op stations en in de treinen afneemt. Om de veiligheid te \nverbeteren is extra ge\u00efnvesteerd om gevaarlijke spoorwegovergangen aan te pakken. De prestaties \nvan openbaarvervoerbedrijven worden bovendien scherper in de gaten gehouden, zodat tijdig \nbijgestuurd kan worden. Maar er is nog veel meer mogelijk. Zo zal het onderscheid tussen OV en het \nwegverkeer met de auto deels vervagen, als mensen tijdens \u00e9\u00e9n reis bijvoorbeeld gebruikmaken \nvan zowel de trein als een deelauto of deelscooters. De komende jaren zetten we in op:",
  "\u25b6\nUitbreiding van lightrailnetwerken die grote steden met elkaar verbinden, zoals de succesvolle \nRandstadRail. Hierdoor zijn steden en economische centra beter bereikbaar en bestrijden we \nfiles. Hiervoor kan het groeifonds van de overheid worden ingezet.",
  "worden ook internationale treinverbindingen meegenomen.\n \u25b6\nMeer aandacht voor regionale spoorverbindingen. We houden vast aan de gemaakte afspraken \nom regionale spoorlijnen af te splitsen, zodat ook andere vervoerders mogelijkheden krijgen \nhet treinvervoer te verzorgen, met een hogere frequentie, tegen lagere kosten en met een \nhogere kwaliteit en klanttevredenheid.",
  "\u25b6\nMeer aanbieders van openbaar vervoer via openbare aanbestedingen. Op deze manier krijgen \nreizigers meer en beter openbaar vervoer.",
  "\u25b6\nTussentijdse controle of de NS aan de prestatieafspraken voldoet bij de volgende concessie \ndie in 2025 ingaat. Dit biedt de mogelijkheid om tussentijds bij te sturen en de dienstverlening \nzo betrouwbaar mogelijk te maken.",
  "\u25b6\nBlijvende inspanning om in samenspraak met gemeenten, provincies en andere \nbelanghebbenden alle gevaarlijke spoorwegovergangen aan te pakken.",
  "\u25b6\nDe internationale trein en (langeafstand)bus als duurzaam alternatief voor korte afstandsreizen \nper vliegtuig. Hiervoor verbeteren we de reistijden, frequentie en het reiscomfort van deze \nverbindingen.",
  "\u25b6\nMobility as a service waarbij de wensen van de reiziger centraal staan. Via een app is het \nmogelijk je reis met bijvoorbeeld deelauto, deelfiets, tram of taxi te plannen, boeken en betalen. \nDoor ontwikkeling van multimodale overstappunten op verschillende plekken garanderen we \nde bereikbaarheid van de stad en regio voor alle vormen van vervoer. Bij de inrichting van deze \nmultimodale overstappunten wordt ook aandacht besteed aan comfort en voorzieningen om \nde kwaliteitsbeleving van het openbaar vervoer te verhogen.",
  "\u25b6\nGoede toegankelijkheid van openbaar vervoer en overige vervoersvoorzieningen zoals de \nbelbus en regiotaxi.",
  "\u25b6\nBetalen met de smartphone of smartwatch in het OV, en een systeem voor single check-in en \n\u2013out tussen verschillende vervoerders om het reizigersgemak te vergroten.",
  "\u25b6\nVergroten van de sociale veiligheid in het OV door bijvoorbeeld meer camerabewaking en het \ndichtlaten van de toegangspoortjes op meer treinstations. Reizigers die zich ernstig misdragen, \nkrijgen een permanent OV-verbod. Ook verhogen we de boete voor zwartrijden.",
  "Nederland heeft een unieke positie in Europa met een uitstekende infrastructuur die via de lucht, \nde weg, het water en het spoor goed op het mondiale handelsverkeer en goederenstromen is \naangesloten. Transport en logistiek is daarmee uitgegroeid tot een belangrijke sector voor Nederland \nen de Nederlandse economie. Om vliegroutes in Nederland te optimaliseren en te verkorten loopt \neen algemene herziening van het Nederlandse luchtruim. Dit leidt tot minder geluidsoverlast en \nCO2- uitstoot. Het is van belang ook oog te hebben voor de gezondheid en te sturen op afname \nvan de negatieve gezondheidseffecten door de luchtvaart zoals geluidshinder. Met deze herziening \nen de toekomstige opening van Lelystad Airport, kan de luchtvaart in Nederland beheerst groeien \nen kan Schiphol zich blijven ontwikkelen als internationale luchthaven. De komende jaren zetten \nwe in op:",
  "\u25b6\nVerstevigen van het vestigingsklimaat door voorrang te geven aan vluchten die het (inter-) \ncontinentale netwerk en de hubfunctie van Schiphol versterken. De regionale luchthavens \nzijn de belangrijkste luchthavens voor vakantievluchten. We stimuleren samenwerking tussen \nSchiphol en de regionale luchthavens waardoor deze versterkt worden en extra capaciteit voor \nSchiphol zelf ontstaat.",
  "\u25b6\nMilieuwinst door schonere en stillere vliegtuigen kan Schiphol inzetten voor groei van het \naantal vliegbewegingen. Op dezelfde manier kan ook de luchtvaart op Rotterdam-The Hague, \nEindhoven en Lelystad Airport gecontroleerd groeien.",
  "\u25b6\nGoede verbindingen voor de binnenvaart. Hiervoor sluiten de bedientijden van sluizen en \nbruggen beter op elkaar en op het (spoor-)wegverkeer aan.",
  "\u25b6\nVerschuiven van goederenvervoer van de weg naar het water en het spoor. Hierdoor vermindert \nde druk op het wegennet.",
  "\u25b6\nInvesteren in vernieuwende initiatieven voor het wegvervoer, zodat de (stedelijke) logistiek niet \nbelemmerd wordt en de (binnen)stad bereikbaar blijft. Waar milieu- en/of zero-emissiezones \ngelden sturen we zoveel mogelijk op harmonisatie van regels.",
  "\u25b6\nEenduidige interpretatie van de Europese regels over rij- en rusttijden, zodat chauffeurs overal \ngelijk worden behandeld.",
  "\u25b6\nBehoud van de grote economische waarde van de Nederlandse havens. Uitdagingen als cyber-\nsecurity, digitalisering en verduurzaming vragen om intensivering van samenwerking tussen de \nverschillende havens.",
  "In Nederland is het al jaren normaal om als automobilist per gereden kilometer belasting te betalen, \nen dat is een goede zaak. Zelfs het verbruik van je motor en je rijgedrag worden meegenomen in \nhet tarief. Dat heet accijns. De rekening van een tank benzine of diesel bestaat voor het merendeel \nuit belastingen, en wie meer rijdt moet vaker tanken.",
  "Maar door de komst van de elektrische auto en andere emissieloze voertuigen betaalt een deel \nvan de automobilisten juist fors minder. Het is niet zo dat bezitters van emissieloze auto\u2019s niets \nbetalen, maar ze betalen geen MRB en BPM. Daarom zijn wij er voorstander van dat emissieloze \nauto\u2019s per kilometer gaan betalen. Uiteindelijk zal dan iedereen van accijns overgaan op deze \nkilometerheffing. Want de toekomst is emissieloos rijden, waarbij iedereen zelf kan kiezen wanneer \nze overstappen zonder dat we mensen met dwang voortijdig uit hun benzine- of dieselauto jagen.",
  "De Nederlandse land- en tuinbouw is de afgelopen decennia uitgegroeid tot een sector van \nwereldklasse. Boeren, tuinders, vissers en onderzoekers zorgen ervoor dat wij ons niet druk \nhoeven te maken over gebrek aan voedsel, en tegelijkertijd exporteren zij hun producten \nen innovaties over de hele wereld. Daarbij helpt het ook dat de Europese Unie zorgt voor \neen grote en stabiele afzetmarkt. Dit is van groot belang voor Nederland. We kunnen \nnamelijk niet zonder een betrouwbare voedselvoorziening. Nederland en Europa moeten \nstrategisch autonoom blijven en niet afhankelijk raken van import uit de rest van de wereld. \nDe wereldbevolking groeit en de wereldwijde vraag naar voedsel zal de komende jaren blijven \ntoenemen. Het belang van landbouw neemt daarmee toe. Grote opkomende economie\u00ebn als \nChina en India kopen zelfs wereldwijd landbouwgrond op om hun eigen voedselvoorziening \nveilig te stellen. Dat maakt het extra waardevol als wij in Europa nog zelf ons voedsel kunnen \nverbouwen. Door zelf voldoende voedsel te produceren weten we ook dat wat op ons bord \nbelandt veilig is, en kunnen we het ons veroorloven de import van voedsel met lagere kwaliteit \nen duurzaamheidsstandaarden te weigeren.",
  "Tegelijkertijd lopen we tegen grenzen aan. Het is niet mogelijk dat alle sectoren in Nederland \noneindig groeien. De ruimte is beperkt en groei kan botsen met andere belangen, zoals het \nbehoud van natuurgebieden. Dat betekent niet dat de natuur automatisch voor alles gaat. \nMaar sommige natuurgebieden zijn beschermd en moeten we in goede staat behouden. De \noplossing ligt niet in het simpelweg wegzetten van boeren als vervuilers. De boeren zijn niet \neen onderdeel van het probleem maar een onderdeel van de oplossing. We moeten volop \ninzetten op innovatie zodat er ruimte blijft voor boeren om te ondernemen en we ondertussen \nde uitstoot van vervuilende stoffen verminderen. Dan levert de boer dezelfde waardevolle \nbijdrage aan ons voedsel en onze economie, maar met minder nadelen voor natuur, mens en \nmilieu.",
  "Zo kan Nederland ook een belangrijke rol spelen bij het voeden van een groeiende \nwereldbevolking. Door zelf te exporteren of door met onze kennis nieuwe plantensoorten \nte ontwikkelen die ook op zoute gronden of in droge gebieden kunnen bloeien. Innovatie is \nde kern voor de land- en tuinbouw van de toekomst, en kan ook de uitstoot van CO2 door \nbijvoorbeeld de veeteelt nog verder terugdringen. De volgende uitgangspunten zijn leidend:",
  "\u25b6\nBoeren zijn hardwerkende ondernemers die zorgen voor ons voedsel. Zij verdienen waardering, \nruimte en ondersteuning om te innoveren, zodat zij kunnen kiezen voor emissiearm ondernemen, \noverstappen naar andere vormen van landbouw, bijvoorbeeld om de biodiversiteit te vergroten, \nof stoppen als zij dat willen.",
  "\u25b6\nDe overheid stelt duidelijke en haalbare doelen, zoals het verminderen van schadelijke emissies. \nDaarbij wordt niet het middel voorgeschreven, zoals dierenaantallen of verplichte weidegang, \nmaar het doel. Het weiden van koeien en het bemesten van grond moet zonder vergunning \nmogelijk zijn.",
  "\u25b6\nNatuur is belangrijk en verdient bescherming binnen de afwegingen over het gebruik van de \nschaarse ruimte in Nederland en een haalbaar en realistisch natuurbeleid. Dan is het soms \nnodig om natuurgebieden samen te voegen of opnieuw in te delen, waarbij ook ruimte is voor \nwonen, ondernemen en recreatie.",
  "Nederland heeft een agrarische sector om trots op te zijn. Onze ondernemende boeren en vissers \nzijn innovatief, produceren voedsel van hoge kwaliteit en exporteren naar de hele wereld. Er zijn \nvele innovatieve bedrijven in de agro-foodsector met een enorme waarde voor de Nederlandse \neconomie. Ook hebben vele bedrijven afgelopen jaren fors ge\u00efnvesteerd in slimme innovaties om \nhun bedrijven duurzamer te maken. Zo kunnen boeren door middel van precisielandbouw zowel \nmest als gewasbeschermingsmiddelen al nauwkeurig aanbrengen op de plekken waar dit ook \ndaadwerkelijk van toegevoegde waarde is, waardoor er minder belasting is voor het milieu. Er is \ninmiddels een bedrijfsovernamefonds opgericht dat jonge boeren ondersteunt bij de overname \nvan het gezinsbedrijf en bij investeringen in innovatie. Ook zijn stappen gezet voor een herziening \nvan het mestbeleid en is er ondersteuning gekomen voor boeren die emissiearm willen produceren. \nWe willen de agrarische sector blijven versterken. De komende jaren zetten we in op:",
  "\u25b6\nVermindering van schadelijke emissies voor de omgeving en natuur als gevolg van veeteelt. \nInkrimping van de veestapel is niet het doel, dus we voorkomen inkrimping via de achterdeur, \nbijvoorbeeld door een generieke inperking van fosfaat- of dierenrechten.",
  "\u25b6\nFinanci\u00eble ondersteuning van boeren en vissers wanneer zij investeren in innovatieve systemen \nof technieken om emissies terug te dringen. Het wordt voor boeren ook mogelijk om tegen \neen financi\u00eble vergoeding tijdelijk en vrijwillig (een deel van) de stal leeg te laten staan of \nemissieruimte te verhuren, ook buiten de eigen landbouwsector.",
  "\u25b6\nNiet verder afromen van emissieruimte die ontstaat als gevolg van stikstofbesparende \nmaatregelen. Bestaande fosfaat- en dierenrechten blijven bij een uitkoop van boerenbedrijven \nvia minnelijke verwerving beschikbaar voor boeren die emissiearm willen produceren.",
  "\u25b6\nGebruik van gronden in bezit van het Rijksvastgoedbedrijf en Staatsbosbeheer voor het \neventueel verplaatsen van bedrijven in het kader van de stikstofproblematiek. Binnen de \ngebiedsgerichte aanpak is het bij het verplaatsen van bedrijven belangrijk aandacht te hebben \nvoor de al bestaande functies in het gebied.",
  "\u25b6\nNadruk op innovatie, hergebruik en verwerking van mest bij nieuwe wetgeving. Zo herwinnen \nwe dankzij innovatie kostbare grondstoffen uit mest. Hiermee leveren agrari\u00ebrs een belangrijke \nbijdrage aan een circulaire economie.",
  "\u25b6\nAanpassen van mestwetgeving zodat innovaties meer ruimte krijgen om bijvoorbeeld mest te \nverdunnen en zo de stikstofemissie te verlagen.",
  "\u25b6\nGeen wettelijke verplichting tot weidegang. De sector zorgt er zelf voor dat doelstellingen \nworden behaald.",
  "\u25b6\nVermindering van kortlopende pachtcontracten. Dit draagt bij aan de continu\u00efteit van agrarische \nbedrijven en duurzaam bodembeheer. We spannen ons in om teeltpacht mogelijk te houden.",
  "\u25b6\nProeftuinen waarin onderwijs, bedrijfsleven en overheid samenwerken aan oplossingen die \nbijdragen aan een gezonde bodem, duurzame bemesting en duurzame voedselproductie. \nUitgangspunt hierbij is een toekomstgericht verdienmodel voor de agrarische ondernemer.",
  "\u25b6\nTegengaan van ongelijke machtsverhoudingen. Mededingingswetgeving passen we aan zodat \nmeer samenwerking in de land- en tuinbouw mogelijk is.",
  "\u25b6\nVersterken van de positie van boeren tegenover supermarkten, waarbij een goed verdienmodel \nvoor de boer mogelijk is. De Autoriteit Consument en Markt ziet erop toe dat boeren en \ntuinders eerlijke prijzen ontvangen van afnemers voor producten waar bovenwettelijke eisen, \nbijvoorbeeld op het gebied van dierenwelzijn, aan zijn gesteld.",
  "\u25b6\nVoldoende ruimte voor onze vissers om te kunnen blijven vissen. Ook komt er ruimte voor \nnieuwe technieken en vormen van visserij.",
  "Europees landbouwbeleid en visserij\n \u25b6\nHervorming van het Europees landbouwbeleid richting innovatieve, effici\u00ebnte en duurzame \nlandbouw. Zo ontvangen Nederlandse boeren meer Europese subsidies en verbetert de netto \nbetalingspositie van Nederland in Europa.",
  "Onze voedselproductie moet veilig zijn en geen bedreiging vormen voor onze volksgezondheid. \nDe mensen die zorgen voor ons voedsel houden van hun dieren, gaan zorgvuldig met ze om en \nzijn trots op hun eindproduct. Een stalbrand is dan ook niet alleen verschrikkelijk voor de dieren, \nmaar ook voor de boeren en betrokken hulpverleners. De boer heeft liefde voor zijn dieren en \nmoet over de middelen kunnen beschikken om ze zo goed mogelijk te beschermen. Daar waar \nmisstanden plaatsvinden, moet ingegrepen en gehandhaafd worden. Hiervoor is effectiever \ntoezicht nodig, zoals cameratoezicht op afstand bij slachterijen. Ook innovaties op het gebied \nvan voedselproductie, zoals kweekvlees, vleesvervangers, verticale landbouw en biotechnologie, \nbieden veel kansen. Op deze manier kan met minder grondstoffen meer kwalitatief hoogwaardig \nen diervriendelijker voedsel worden aangeboden. Om de gezondheids- en leefomgevingsrisico\u2019s \nin gebieden met een zeer hoge veedichtheid aan te pakken, is afgelopen jaren geld beschikbaar \ngesteld voor een warme sanering van de varkenshouderij. De komende jaren zetten we in op:",
  "\u25b6\nScherpere controle op voedselveiligheid door de Nederlandse Voedsel- en Warenautoriteit \n(NVWA). Naast controle op locatie, kan de NVWA ook via camerabewaking meekijken. Als een \nbedrijf zich niet houdt aan de regels voor voedselveiligheid is sluiting de ultieme consequentie.",
  "\u25b6\nMeer samenwerking tussen de landbouw en de NVWA. De NVWA geeft ook in het weekend \nexportcertificaten en keuringsdocumenten af. Daarnaast voeren particuliere laboratoria niet-\ntoezichthoudende taken van de NVWA uit zodat de NVWA zich alleen bezighoudt met de \nprimaire taken.",
  "\u25b6\nEen internationaal verbod op wildmarkten ter bescherming van de volksgezondheid.\n \u25b6\nVerbeteren van de luchtkwaliteit rondom stallen in veedichte gebieden. Boeren in gebieden \nmet een hoge veedichtheid die willen stoppen met hun bedrijf, kunnen rekenen op steun van \nde overheid.",
  "\u25b6\nFinanci\u00eble ondersteuning voor boeren om emissiearm te produceren. Dit bevordert de \nluchtkwaliteit en volksgezondheid.",
  "\u25b6\nVerder terugdringen van antibiotica in de veehouderij. In overleg met de betrokken sectoren \nhouden we rekening met zowel de volksgezondheid als de diergezondheid.",
  "\u25b6\nEffectief bestrijden van ziekten in gewassen met gewasbeschermingsmiddelen. Gebruikte \nmiddelen dienen veilig te zijn voor de volksgezondheid en de plant- en diergezondheid. Dit \nwordt beoordeeld door het College voor de toelating van gewasbeschermingsmiddelen en \nbiociden (Ctgb). We stimuleren een effectieve en effici\u00ebnte werkwijze door het Ctgb.",
  "\u25b6\nBevorderen van innovatie in de voedselsector. Europese standaarden passen we aan om \ninnovaties als CRISPR-Cas ook voor onze land- en tuinbouwsector mogelijk te maken. Dit kan \nbijdragen aan voedselveiligheid, duurzaamheid, plantgezondheid en de voedselproductie.",
  "bijvoorbeeld droogte als gevolg van klimaatverandering, in ruil voor grondstoffen die Europa \nweer nodig heeft.",
  "\u25b6\nGeen strengere Nederlandse uitwerking bij de invoering van Europese richtlijnen. Als boeren \nzelf kunnen bepalen hoe ze doelen behalen is er ruimte voor vernieuwing. Het Europees \nfosfaatplafond willen we afschaffen omdat het innovatieve idee\u00ebn in de weg staat.",
  "\u25b6\nMaatwerk en proportionaliteit bij de implementatie van Europese richtlijnen zoals de Nitraatrichtlijn \nen Kaderrichtlijn Water. Het karakter van de regio is leidend. In gebieden waar de norm wordt \ngehaald is meer ruimte of meer mogelijk. Waar dit niet zo is, zoeken we naar alternatieven.",
  "\u25b6\nInnovatieve en duurzame visvangst, zoals pulsvisserij. Dat vermindert brandstofgebruik, \nbodemberoering en bijvangst. We blijven ons inspannen om het pulsvisserijverbod terug te \ndraaien.",
  "Dierenwelzijn\n \u25b6\nHogere straffen voor dierenmishandeling en een levenslang verbod op het houden van dieren \nvoor recidivisten. Dierenmishandelaars krijgen een locatieverbod voor plaatsen waar dieren \nworden gehouden of verkocht.",
  "\u25b6\nEen lijst van dieren die geschikt zijn als huisdier. Dieren die niet geschikt zijn als huisdieren \nen niet op deze lijst staan, mogen niet meer gehouden, verhandeld of vervoerd worden voor \npersoonlijk gebruik. Zo krijgen dieren de zorg die zij nodig hebben.",
  "\u25b6\nIngrijpen als bedrijven in de vleesverwerkende industrie zich niet aan de dierenwelzijnsregels \nhouden. Bij herhaalde overtreding volgt sluiting. Naast controle op locatie, kan de NVWA ook \nvia camerabewaking meekijken.",
  "\u25b6\nVoorkomen van stalbranden door de mogelijkheden voor knaagdierbestrijding te verruimen en \nbij alle sectoren in de veehouderij een periodieke elektrakeuring in te voeren.",
  "\u25b6\nGezondheid en welzijn van dieren als voorwaarde voor het fokken van (gezelschaps)dieren. We \nhandhaven het verbod op het fokken op schadelijke uiterlijke kenmerken. Naast het fokverbod \nkomt er ook een verbod op de handel in en import van deze dieren.",
  "\u25b6\nBeperken van dierproeven. Deze zetten we alleen in als dit de enige manier is om een \nverbetering van de volksgezondheid te bewerkstelligen. Door het stimuleren van proefdiervrije \nonderzoeksmethoden en de komst van steeds meer innovatieve alternatieven voor dierproeven, \nzijn dierproeven steeds minder nodig.",
  "Onze natuur draagt bij aan ons welzijn, biedt mensen een plek om te recre\u00ebren en levert bruikbare \ngrondstoffen. Het gebruik van het landschap in Nederland komt echter onder druk te staan. De \nruimte is schaars waardoor het lastig is om tegemoet te komen aan alle wensen die er zijn voor \nwonen, ondernemen, reizen en natuur. We moeten ons blijven inspannen voor herstel en behoud \nvan de natuur en de versterking van de biodiversiteit in Nederland, gebaseerd op objectieve \ngegevens, dit is ook van belang voor onze economie. De spanning tussen deze belangen is de \nafgelopen jaren ook duidelijk geworden toen de Programmatische Aanpak Stikstof ongeldig is \nverklaard. De Wet Stikstofreductie en natuurverbetering biedt een oplossing voor de PAS-melders \nen vrijgestelden en wij staan pal voor de uitvoering hiervan. De komende jaren moet worden \ningezet op een realistisch en haalbaar natuurbeleid. Waarbij de overheid, natuurorganisaties en de \nagrarische sector samenwerken aan een aantrekkelijk landschap, waar het goed wonen, werken, \nondernemen \u00e9n recre\u00ebren is. De komende jaren zetten we in op:",
  "\u25b6\nEen herijking van de aangewezen Natura 2000-gebieden waarbij we kritisch kijken naar de \nregels en soorten die niet voortvloeien uit EU-regels of door Nederland zelf zijn toegevoegd.",
  "De veehouderij zorgt voor de uitstoot van vervuilende stoffen, dus moeten we minder vlees eten, \nzo klinkt het vaak. Daarmee ontstaat het beeld dat om de natuur en het klimaat te redden, de \nmensheid massaal vegetari\u00ebr moet worden. Dat roept weer begrijpelijke weerstand op van mensen \ndie hun gehaktbal of biefstukje niet willen opgeven. Hoewel ook zij na het eten van steeds beter \nwordende alternatieven verrast zijn over hoe goed een veganugget, beyond burger, plant shoarma \nof gehacktbal kunnen smaken.",
  "Europese richtlijnen voeren we niet strenger in dan de EU voorschrijft. Zo kunnen we nog steeds \ngenieten van de natuur en houden we ons natuurbeleid realistisch. Hierbij is het ook belangrijk \nte kijken naar mogelijk tegenstrijdige doelen en worden niet op voorhand zaken uitgesloten.",
  "\u25b6\nEr worden geen nieuwe Natura 2000-gebieden aangemeld of aangewezen. Daar waar mogelijk \nvoegen we (beschermde) natuurgebieden samen.",
  "\u25b6\nBalans tussen de belangen van economie en natuur bij de aanpak van de landelijke \nstikstofuitstoot via het nieuwe registratiesysteem. Zo krijgen ondernemers zekerheid bij \nvergunningverlening en blijft onze mooie natuur behouden.",
  "\u25b6\nUitbreiding van de lijst met bejaagbare wildsoorten om schade en overlast door diersoorten \nwaar er te veel van zijn te voorkomen. Ongecontroleerde groei van deze soorten kan een \nbedreiging vormen voor de volksgezondheid, verkeersveiligheid, landbouw of natuur.",
  "\u25b6\nAanplanten van nieuwe hectares bos binnen natuurnetwerken dat niet ten koste gaat van \nhet areaal kostbare landbouwgrond. Daarbij voorkomen we dat deze gebieden direct een \nbeschermde status krijgen en activiteiten als wonen, ondernemen en recreatie beperken.",
  "Liberale principes helpen al meer dan honderdvijftig jaar om van Nederland een mooi en goed \nbestuurd land te maken. Onze democratische rechtsstaat moeten we koesteren. Iedereen \nheeft in ons land gelijke rechten en kan naar een onafhankelijke rechter stappen. Overleggen \nin de polder duurt soms even, maar voorkomt grote groepen ontevreden mensen achteraf. \nWel heeft ons democratische systeem voortdurend onderhoud nodig om ervoor te zorgen \ndat mensen via verkiezingen controle over hun leven houden. Het is de taak van regering en \nparlement om wetten te maken en de belangen van alle Nederlanders te vertegenwoordigen. \nDit kan onder druk komen te staan, omdat de wet in bepaalde gevallen het niet toelaat dat de \nrechter toetst of een belangengroep daadwerkelijk namens ons allemaal procedeert zoals \ndeze zegt te doen. De rechter moet altijd in individuele rechtszaken het laatste woord hebben \nen neemt daarbij de grenzen van zijn rechtsvormende taak in acht.",
  "Ook op andere terreinen dreigen besluiten zich te onttrekken aan democratische controle. \nComputermodellen en grote hoeveelheden data geven de mogelijkheid om beslissingen \nte nemen die verregaande en soms moeilijk te voorziene gevolgen hebben voor individuen \nof groepen mensen. De menselijke maat kan verdwijnen als nog maar weinig mensen deze \nkeuzes echt overzien en doorgronden. Het gevaar bestaat dat burgers worden gediscrimineerd \nen vervolgens nergens kunnen achterhalen waarop het voor hen nadelige besluit dan is \ngebaseerd.",
  "Om hier voldoende toezicht op te houden is een sterke overheid nodig. Een sterke overheid \nvereist wel voldoende controle op die overheid. Dit vraagt om een nieuwe aanpak. Daarbij \nhanteren we de volgende uitgangspunten:",
  "\u25b6\nZoals het ook landelijk mogelijk is  kan bij een vastgelopen gemeentebestuur  een tussentijdse \nverkiezing worden gehouden.",
  "\u25b6\nComplexe maatschappelijke vraagstukken vragen om duidelijke kaders vanuit de politiek. \nRechters vervullen hun rol in het staatsbestel door wetten te handhaven, de rechtsstaat te \nbeschermen en doen geen politieke uitspraken. Ook politici moeten hun verantwoordelijkheid \nnemen door de lastige besluiten die zij moeten nemen, niet over te laten aan de rechter.",
  "\u25b6\nDe overheid gaat actiever optreden tegen discriminatie of oneerlijke behandeling. Er komt meer \ncontrole op de computermodellen die bedrijven en overheden gebruiken om bijvoorbeeld \nverzekeringspremies vast te stellen of mogelijke fraudeurs op te sporen.",
  "Moderne overheid en staatsbestel",
  "Ook in de digitale wereld moeten grondrechten geborgd zijn en moet de overheid de dienstverlening \nop orde hebben. Zo spelen algoritmen een grote rol in onze samenleving. Ze kunnen helpen \nbij het constateren van ziektes, fraude, het oppakken van criminelen of het voorkomen van \ngrote ongelukken. Maar algoritmen kunnen ook, al dan niet onbedoeld, leiden tot willekeur of \nonrechtvaardigheid, bijvoorbeeld wanneer je meer moet betalen voor hetzelfde product dan je \nburen, de prijs van een medicijn ineens stijgt omdat voorspeld wordt dat je het nodig hebt, of als \nje onterecht als fraudeur wordt aangewezen. De afgelopen jaren is gewerkt aan het moderniseren \nvan de dienstverlening van de overheid. Zo kunnen mensen online belastingaangifte doen, \nvergunningen aanvragen of informatie over hun directe woonomgeving opvragen. Ook zijn eerste \nstappen gezet om het staatsbestel te moderniseren. De positie van het lokaal bestuur is versterkt \nen we ondersteunen het right to challenge waarmee groepen burgers gemeentelijke taken kunnen \novernemen als zij daarvoor een goed plan hebben. De VVD koestert de neutrale positie van de \nburgemeester (en de commissaris van de Koning) boven de partijen en voor alle inwoners. Maar \ner is nog meer te doen om de rechtsstaat, de democratie en de positie van het parlement te \nversterken en de samenleving meer te betrekken bij besluitvorming. De komende jaren zetten we \nin op:",
  "\u25b6\nEen sterke staat die vooral ook levert. Dat betekent dat er meer aandacht moet zijn voor de \nuitvoering van beleid, want dat is de manier waarop de meeste burgers en bedrijven met de \noverheid te maken hebben. Bij het opstellen van beleid worden diegenen betrokken die te \nmaken hebben met de uitvoering van beleid alsmede burgers en bedrijven die in de praktijk \nmet dit beleid te maken krijgen. Zorgvuldig omgaan met het decentraliseren van taken naar \ngemeenten.",
  "\u25b6\nEen gezonde financi\u00eble positie van gemeenten. Dat is een belangrijk aandachtspunt voor het \nRijk. Gemeenten (en ook provincies) hebben behoefte aan meerjarige financi\u00eble zekerheid. \nDit kan worden bereikt door meerjarig financi\u00eble afspraken tussen Rijk en gemeenten (en ook \nprovincies) te maken, waarbij ook de afschaffing van de opschalingskorting (het minder geld \ngeven aan kleine- en middelgrote gemeenten ) wordt betrokken. Bij het toedelen van nieuwe \ntaken aan gemeenten is er aandacht voor de financi\u00eble dekking.",
  "\u25b6\nEen einde aan lokale willekeur bij de handhaving van landelijke wetten, zoals de manier waarop \nsommige gemeenten een oogje dichtknijpen bij handhaving van het kraakverbod.",
  "\u25b6\nEen jaarlijkse stevige crisisoefening door het kabinet, met om het jaar deelname van de \nbevolking. Ook de veiligheidsregio\u2019s worden betrokken.",
  "\u25b6\nE\u00e9n online identiteit voor iedere Nederlander om zich online te kunnen identificeren. \nOverheidsorganen hoeven daardoor geen eigen administraties met persoonsgegevens meer \nbij te houden. Dit voorkomt fouten, zoals het sturen van brieven naar verkeerde personen.",
  "\u25b6\nBehoud van de mogelijkheid om niet alleen digitaal met de overheid contact te hebben, maar \nook per post. Ook moet de overheid openstaan voor persoonlijk contact. Burgers kunnen \nkiezen belangrijke post van de overheid voortaan aangetekend toegestuurd te krijgen.",
  "\u25b6\nEen toezichthouder voor algoritmen om willekeur en discriminatie te voorkomen. De nieuwe \norganisatie ziet toe op transparantie van algoritmen in zowel de publieke als private sector, en \ngrijpt in het uiterste geval in wanneer bestaande rechten worden geschonden, bijvoorbeeld in \ngeval van ongelijke behandeling.",
  "\u25b6\nSamen met digitale platforms opstellen van passende spelregels voor het gebruik van \npersoonlijke data, met inachtneming van de vrijheid van meningsuiting.",
  "\u25b6\nCo\u00f6rdinatie binnen het kabinet voor digitale onderwerpen, aangezien de wereld om ons heen \nzeer snel digitaliseert.",
  "Staatsbestel\n \u25b6\nModerniseren van de Eerste Kamer. Leden van de Eerste Kamer zitten voortaan zes jaar in \nplaats van vier jaar. Om de drie jaar kiezen Provinciale Staten de helft van de Eerste Kamer.",
  "gewijzigd naar de Tweede Kamer terug te sturen. De Tweede Kamer beslist of zij de wijzigingen \nvan de Eerste Kamer accepteert of niet. Het laatste woord is aan de Tweede Kamer.",
  "\u25b6\nBehandelen van de tweede lezing van een grondwetswijziging in de verenigde vergadering \nvan de Staten-Generaal (Tweede en Eerste Kamer tezamen). Hierdoor kan een minderheid van \nde Eerste Kamer, die indirect is gekozen, minder snel een wijzigingsvoorstel tegenhouden. Dit \ncre\u00ebert meer evenwicht tussen beide Kamers.",
  "\u25b6\nMinder aantrekkelijk maken van afsplitsing voor volksvertegenwoordigers die niet met \nvoorkeurstemmen zijn gekozen. Spreektijden en vergoedingen, zoals een toelage voor het de \nfacto zijn van fractievoorzitter door afsplitsing, worden verminderd.",
  "\u25b6\nTussentijdse raadsverkiezingen als een gemeentebestuur niet meer functioneert. Dit geldt ook \nvoor provincies en waterschappen. Zo krijgen inwoners de kans om in het stemhokje orde op \nzaken te stellen als het bestuur vastloopt.",
  "\u25b6\nGemeentelijke herindelingen alleen lokaal en landelijk laten goedkeuren als de inwoners van de \ngemeente in meerderheid voor zijn via een raadsbesluit.",
  "\u25b6\nTransparantie over welke besluiten in gemeenschappelijke regelingen worden genomen. Ook \nover die besluiten moet verantwoording worden afgelegd. Het is belangrijk dat democratisch \ngekozen gemeenteraden en provinciale staten hun controlerende taak kunnen uitvoeren.",
  "\u25b6\nHet primaat bij het parlement. Als het kabinet akkoorden sluit met maatschappelijke organisaties \ndan gebeurt dat onder voorbehoud van instemming van de Kamer.",
  "De inrichting van het Koninkrijk is uniek. Naast Nederland maken Aruba, Cura\u00e7ao en Sint Maarten \nals autonome landen deel uit van het Koninkrijk. En Bonaire, Sint Eustatius en Saba vormen het \nCaribisch deel van Nederland. Daarmee neemt het Nederlandse Koninkrijk een prachtige plek \nin de wereld in. De eilanden moeten hun eigen toekomst kunnen bepalen, en moeten dus ook \nkunnen besluiten om onafhankelijker te worden. Bij eigen autonomie van de landen hoort ook meer \nverantwoordelijkheid. Want helaas komt het nog te vaak voor dat landen binnen het Koninkrijk in \nhun relatie met Nederland wel de lusten en niet de lasten willen, zoals extra toezicht op behoorlijk \nbestuur. Aan die situatie moet een einde komen. Verzoeken om geld willigen we alleen nog in op \nvoorwaarde van hervorming van de onderlinge relaties en het Statuut. De komende jaren zetten \nwe in op:",
  "\u25b6\nEigen verantwoordelijkheid voor autonome landen, die financieel hun eigen broek op moeten \nhouden. Nederland kan ondersteuning bieden bij de borging van de kwaliteit van het bestuur, \njustitie en financi\u00ebn. Ook kan Nederland hulp aanbieden bij het opleiden van bestuurders.",
  "\u25b6\nWederkerigheid als uitgangspunt voor de relaties binnen het Koninkrijk. De scherpe \nvoorwaarden die Aruba, Cura\u00e7ao en Sint Maarten stellen aan Nederlanders die zich daar \nwillen vestigen, gelden voortaan ook andersom. De voorwaarden voor het verkrijgen van het \nNederlanderschap op Aruba, Cura\u00e7ao en Sint Maarten worden onverkort gehandhaafd.",
  "\u25b6\nEen expliciete bepaling in het Statuut voor het Koninkrijk der Nederlanden dat naast Aruba ook \nCura\u00e7ao en Sint Maarten kunnen verklaren dat ze onafhankelijk willen worden. Ook Bonaire, \nSint Eustatius en Saba kunnen bepalen onafhankelijk te willen worden.",
  "Nederland kent onafhankelijke rechtspraak van hoge kwaliteit. Onafhankelijke rechtspraak is een \nvan de belangrijkste fundamenten waarop onze democratische rechtsstaat is gebouwd. Het is \ndan ook cruciaal dat onafhankelijke rechtspraak te allen tijde is gewaarborgd. Dat betekent dat de \nrechter het laatste woord heeft in individuele gevallen. Dat is zo en dat moet ook altijd zo blijven. \nAls de wetgever het vervolgens niet eens is met rechterlijke uitspraken, kunnen wetten worden \naangepast. Net zoals we wetten af en toe wijzigen, moeten we ook internationale verdragen bij de \ntijd brengen. In ons systeem toetsen rechters of wetten in overeenstemming zijn met verdragen, \nmaar nemen zij zelf geen beleidsbeslissingen. Het maken van beleid en wetgeving is voorbehouden \naan gekozen politici. Wie het niet eens is met beleidskeuzes, kan politici namelijk na verkiezingen \nwegsturen. Dat is ook de basis van onze democratische rechtsstaat. Bij de bescherming van onze \nrechtsstaat staat voorop dat effectieve bescherming van de grondrechten van burgers tegen hun \noverheid en tegen elkaar altijd moet zijn gewaarborgd. Uit de trias politica volgt dat rechters hun \nrol vervullen in het staatsbestel door wetten te handhaven en geen politieke uitspraken te doen. \nPolitici vervullen hun rol via wetgeving en door beleidsbeslissingen te nemen. De komende jaren \nzetten we in op:",
  "\u25b6\nHet mogelijk maken dat het Comit\u00e9 van Ministers in de Raad van Europa de mogelijkheid krijgt \nom op basis van unanimiteit aanbevelingen te doen over de interpretatieruimte van het EVRM. \nWe zetten ons in om te ervoor te zorgen dat de lidstaten alle uitspraken van het Hof onverkort \nnakomen. Van het corrigeren van uitspraken kan en mag geen sprake zijn. De trias politica is \naltijd leidend.",
  "\u25b6\nHet uitvoeren van onderzoek naar de mogelijkheden van de wetgever om voldoende invloed \nte behouden op het bij de tijd houden van internationale verdragen, waarbij de staatsrechtelijke \nrol van de onafhankelijke rechter en het belang van internationale verdragen moeten worden \ngerespecteerd. Het is aan verdragsluitende partijen om er zorg voor te dragen dat tekst en \ntoelichting van verdragen de gewenste toepassing niet in de weg staat. Bij de onderhandeling \nover wijziging van internationale verdragen dient de rechtsbescherming van burgers en een \ngoed functionerende democratische rechtsstaat te allen tijde voorop te staan.",
  "\u25b6\nVersterking van de mogelijkheden voor de rechter om rechtspersonen die het algemeen \nbelang zeggen te vertegenwoordigen in civiele procedures te beoordelen op representativiteit. \nBijvoorbeeld door het introduceren van een opt-out voor burgers bij civielrechtelijke procedures. \nHierbij kunnen burgers aangeven dat het proces niet namens hen wordt gevoerd. Effectieve \ntoegang tot de rechter voor burgers en belangengroepen blijft hierbij gegarandeerd."
]