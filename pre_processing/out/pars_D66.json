[
  "We leven in een tijd van grote onzekerheid. Mensen leven tussen hoop op betere tijden en vrees \nvoor de toekomst. Want we weten niet wat er nog op ons afkomt.\n",
  "Deze periode van crisis en angst brengt ook nieuwe saamhorigheid. Tussen jong en oud. \nTussen stad en regio. Tussen zorgverlener, kunstenaar, leraar en ondernemer. We zijn allemaal \ndoordrongen van het besef dat we deze tijd het beste doorkomen als we het samen doen. Daar \nkunnen we als Nederland trots op zijn. En nieuwe energie en inspiratie uit putten.\n",
  "Deze moeilijke tijd is ook een periode van bezinning. Van opnieuw bij jezelf te rade gaan. \nD66 als partij heeft dat ook gedaan. We hebben met elkaar nagedacht, gesproken en \ngedebatteerd over onze idee\u00ebn voor de toekomst. Niet zoals we gewend waren, in zaaltjes en op \npartijbijeenkomsten, maar veelal op afstand in talloze online sessies en themabijeenkomsten, ook \nmet experts van buiten de partij.\n",
  "Die energie past bij ons. Wij kunnen niet naar buiten kijken en denken: \u201cwe wachten wel even \naf wat er gebeurt.\u201d Wij zijn gezegend met een gezond ongeduld om altijd weer een stap \nvooruit te denken. Daarom heeft D66 \u2013 ongeacht tijdgeest of stand van het land \u2013 zichzelf \ndoor de geschiedenis heen steeds opnieuw uitgevonden. Vanuit de overtuiging dat vrijheid en \nkansengelijkheid voortdurend investering en politieke moed vereisen. Dat we moeten blijven letten \nop wie niet vanzelf mee kan of mag komen. Dat de emancipatie van het individu nooit af is. Dat de \ndemocratie nooit perfect is. En dat wij daarom nodig zijn.\n",
  "Voorloper in politiek en samenleving, dat is D66. Trouw aan onze overtuigingen, soms tegen de \nstroom in. Daarom durfden wij het in 2017 ook aan om na tien jaar weer deel te nemen aan een \nkabinet. Ik mocht namens onze leden minister worden. We hebben veel werk verzet. We hebben \nflink ge\u00efnvesteerd in onderwijs. De eerste klimaatwet \u00e9n een klimaatakkoord voltooid. Een modern \npensioenakkoord gesloten. Honderden kinderen in Nederland een thuis gegeven met een generaal \npardon. En we hebben in tijden van een pandemie verantwoordelijkheid genomen voor grootse \nsteunoperaties. Voor de banen van mensen, voor hun bestaanszekerheid en voor toekomstig \nherstel.\n",
  "De komende jaren vragen veel van ons. De coronacrisis heeft al bestaande scheidslijnen \nnadrukkelijk en pijnlijk blootgelegd. Lang niet iedereen in Nederland heeft dezelfde kansen. De \nongelijkheid neemt toe. Tussen kinderen op scholen in goede en minder goede wijken, tussen \nwerkenden met en zonder vast contract, tussen mensen met hun wortels hier of wortels elders.\n",
  "Wij kunnen de tegenslagen die de coronacrisis heeft gebracht, en ons nog brengt, weer te boven\nkomen. Daar ben ik van overtuigd. Dit verkiezingsprogramma zit boordevol keuzes voor een \nmodern, eerlijk en groen herstel. Wij investeren in een rijke schooldag voor ieder kind en in gratis \nkinderopvang. Wij investeren in de bouw van een miljoen huizen. Wij investeren in kennis en \ninnovatie, in de banen van de toekomst en in waardering voor de publieke sector.\n",
  "We steunen de mkb\u2019ers \u2013 ondernemers met hun bedrijven, groot en klein \u2013 als motoren van de\nNederlandse economie \u00e9n samenleving. Wij nemen voluit de verantwoordelijkheid voor een groene \ntoekomst voor onze kinderen en kleinkinderen. Door te investeren in onze natuur en in duizenden \nwindmolens. En door de komende vijf jaar 30 procent minder nieuwe grondstoffen te verbruiken.\n",
  "Wij treden hard op tegen uitsluiting en discriminatie. Op de arbeidsmarkt, op de woningmarkt, op \nstraat. Wij willen institutioneel racisme uitbannen, omdat we staan voor een open en inclusieve \nsamenleving.\n",
  "En er is meer dan deze concrete politieke keuzes. Ik hoop dat ze gepaard gaan met een houding \nin de politiek: Mensen proberen te overtuigen, ook als er nog geen draagvlak is. Mensen met open \nvizier en een rechte rug tegemoet treden, niet naar de mond praten. Mensen verbinden, in plaats \nvan de samenleving verder te laten ontbinden. Laat de crisis een nieuw begin zijn.\nDoor samen te werken aan een economie van normen en waarden. Aan een economie die werkt \nvoor mensen en niet ten koste gaat van de natuur. Aan welvaart en welzijn voor iedereen.\n",
  "Door samen te bouwen aan een sterker Europa, omdat een open land als Nederland floreert in een \nwereld van partners.\n",
  "Door samen \u00e9\u00e9n land te zijn. Een land waar iedereen zich thuis voelt, een eigen plek heeft en met \nrespect de verschillen met de ander overbrugt.\n",
  "Een nieuw begin\nLaat iedereen vrij, maar niemand vallen\n",
  "Wij geloven dat we in Nederland met elkaar zijn verbonden door een belofte: dat je door naar \nschool te gaan en door hard te werken een eerlijke kans hebt op goed werk, op een huis, op een \nmooie toekomst. Ongeacht waar je kinderbedje stond, in welke wijk je naar school ging of welke \nbaan je ouders hebben. Dat is de basis van onze vrije en rechtvaardige samenleving.\n",
  "Maar onderzoek na onderzoek laat zien dat het voor mensen de afgelopen jaren steeds moeilijker \nwerd hun leven in eigen hand te nemen. Dit komt door een arbeidsmarkt die mensen verdeelt in \ngroepen m\u00e9t en zonder een baan om op te rekenen.\n",
  "Door een woningmarkt waar jongeren eindeloos zoeken naar een goed en betaalbaar huis, vaak \nzonder succes. En doordat kinderen nog te vaak starten met een achterstand op school en onze \nleraren niet altijd goed zijn toegerust op hun belangrijke werk. Maar ook door een internationale \nwereldorde die piept en kraakt, met grote gevolgen voor onze economie en onze veiligheid. Zo \ngroeiden de scheidslijnen in onze samenleving. Tussen arm en rijk. Tussen opleidingsniveaus. \nTussen mensen met Nederlandse wortels en mensen met wortels hier en elders.\n",
  "Het coronavirus heeft ons land abrupt tot stilstand gebracht. Voor sommigen brengt de pandemie \npersoonlijk leed: ze verliezen een naaste \u2013 of zelfs naasten. Anderen zien hun bestaansgrond\nonder zich wegvallen, bijvoorbeeld als ze werken in zwaar geraakte sectoren als horeca, cultuur, \nof evenementen. Voor weer anderen betekent het virus een uitdaging van enorme omvang: in \nde zorg werken mensen onvermoeibaar door. Leraren, van basisschool tot universiteit, moeten \nrazendsnel nieuwe lesmethoden ontwikkelen. Van vakkenvullers tot vrachtwagenchauffeurs; \ntalloze mensen staan non-stop paraat om Nederland door deze moeilijke periode te helpen.\n",
  "De crisis drukt ons ook met de neus op de feiten over de politieke keuzes die de afgelopen jaren \nzijn gemaakt. De pandemie legt gebreken en onrechtvaardigheden bloot in onze samenleving. \nDeze crisis leert ons dat het loont om te investeren in een robuuste samenleving. Een samenleving \ndie tegen een stootje kan. Waarin mensen gezond kunnen leven en de zekerheid hebben dat zij er \nna een tegenslag weer bovenop kunnen komen. Waarin mensen en bedrijven niet bij het minste of \ngeringste door hun financi\u00eble buffers raken. Waarin we niet afhankelijk zijn van \u00e9\u00e9n bedrijf of \u00e9\u00e9n \nland voor essenti\u00eble producten als geneesmiddelen. En waarin ons klimaat niet langer onder druk \nstaat van een wereldeconomie die constant op zoek is naar de laagste prijs. Dit is misschien niet \naltijd effici\u00ebnt of goedkoop, maar geeft ons wel de zekerheid dat we slechte tijden beter kunnen \ndoorstaan.\n",
  "Voor D66 is dit een extra aansporing. Want onder aan de streep is \u00e9\u00e9n ding duidelijk: we zien dat \nm\u00e9\u00e9r nodig is om de belofte van Nederland \u2013 van een eerlijke kans op een goede toekomst \u2013 waar \nte maken voor iedereen.\n",
  "Vijf overtuigingen voor de toekomst\nSinds 2017 hebben we onze verantwoordelijkheid genomen door te regeren. Op veel zaken zijn we \ntrots: een grote investering in onderwijs. Een record aantal woningen voor middeninkomens. Een \nklimaatakkoord voor een schoner Nederland. En een pensioenakkoord dat jong en oud verbindt.\nDat past bij hoe wij geloven dat politiek zou moeten zijn: gericht op resultaat, door samen te \nwerken aan de grote vragen van onze tijd. Maar vier jaar is veel te kort om je idealen waar te \nmaken. Het werk is nog niet af. Er is nog een wereld te winnen. In dit verkiezingsprogramma \nvindt u onze plannen voor de komende vier jaar. Wat deze plannen met elkaar verbindt, zijn vijf \novertuigingen die we belangrijk vinden.\n",
  "We willen dat mensen gelijke kansen krijgen\nWij geloven in een samenleving waarin gelijke gevallen gelijk behandeld worden, maar dat mensen \ndie op achterstand staan extra kansen krijgen. Niet omdat iedereen per se gelijk moet zijn, maar \nzodat  we samen vrij kunnen zijn. Dat begint bij de start: we geven ieder kind een rijke schooldag, \nmet goed onderwijs, kunst, sport en muziek. Kinderopvang wordt gratis vanaf nul jaar, zodat geen \nkind start met een achterstand, ongeacht afkomst. Leraren worden beter toegerust en betaald. \nWe houden mbo, hbo en universiteit toegankelijk met een nieuwe studiebeurs en beperken \ntoelatingscriteria en selectieprocedures voor onderwijs.\n",
  "We gaan een miljoen nieuwe huizen bouwen, zodat de stille ramp op de woningmarkt stopt en \nmensen de basis hebben van een goede woning. We beschermen huurders en verkleinen de \nverschillen tussen huur en koop. Werk moet weer de basis zijn voor een vrij en waardig bestaan. \nWe maken het voor werkgevers aantrekkelijker vaste contracten te geven. De verschillen tussen \nwerkenden maken we kleiner, zodat iedereen voldoende zekerheid heeft. We vervangen het \ningewikkelde toeslagenstelsel door een korting die mensen van hun belasting kunnen aftrekken of \nuitbetaald krijgen wanneer zij te weinig verdienen.\n",
  "Het is een schrijnend gegeven dat mensen met een praktische opleiding of een lager inkomen \njaren korter leven, in slechtere gezondheid. We investeren in alle factoren die dit verschil \nverkleinen: van goed onderwijs en voldoende werk tot een gezonde leefomgeving en levensstijl.\n",
  "Preventie van chronische ziekten en overgewicht verdient meer prioriteit dan symptoombestrijding \nmet medicijnen.\n",
  "bescherming tegen de willekeur van algoritmes of de strijd tegen discriminatie en racisme.\nDaarom investeren we fors in de rechtsstaat: rechtspraak, OM, reclassering en sociale advocatuur.\nOmdat mensen zonder toegankelijk recht niet echt vrij zijn, maar ook omdat veiligheid en het\nterugdringen van criminaliteit een belangrijke voorwaarde is voor onze vrijheid. Daarom willen we \npolitie-inzet nadrukkelijk richten op misdaden die onze samenleving het hardst raken, zoals zware \ngeweldsdelicten en grootschalige oplichting.\n",
  "Onze democratie draait om zeggenschap: we vernieuwen het kiesstelsel, we willen een gekozen \npremier en we geven mensen meer inspraak op alle niveaus. We treden hard op tegen racisme en \ndiscriminatie, ter verdediging van een open en inclusieve samenleving.\n",
  "We waarborgen zelfbeschikking over het eigen lichaam, ook in een toekomst vol nieuwe medische \nmogelijkheden. Dat vraagt om onderzoek en ethische discussie, bijvoorbeeld over het kweken van \nembryo\u2019s voor onderzoek, embryomodificatie en meer ruimte voor stamcelonderzoek.\n",
  "De grote kansen van digitalisering kunnen we alleen grijpen als we de rechten van mensen \nbeschermen. Daarom krijgen mensen meer zeggenschap over hun data. Er komt meer controle \nop dataverzameling door bedrijven en overheden, ook in de publieke ruimte. We zorgen dat \nbesluitvorming door algoritmes altijd een menselijke \u2018check\u2019 heeft. Alleen zo kunnen we vrij zijn in \neen digitale wereld.\n",
  "We willen dat alle keuzes van vandaag goed zijn voor morgen\nDe toekomst stelt ons voor grote uitdagingen: het klimaat, de natuur en het milieu verslechteren \nsneller dan we hadden gedacht. Onze bevolking groeit en wordt ouder en diverser. Dat heeft \ngrote gevolgen voor hoe we leven. Wij geloven dat toekomstige generaties \u2013 onze kinderen en \nkleinkinderen \u2013 ook recht hebben op een leefbare planeet, op een fijn land.\n",
  "Daarom gaan we de klimaatdoelen halen en doen er een flinke schep bovenop. We voeren de\nafspraken uit het Klimaatakkoord uit. Tot 2025 gebruiken we 30 procent minder nieuwe \ngrondstoffen en we stimuleren circulair ondernemerschap. \n",
  "Er komt meer ruimte voor natuur en voor zon- en windenergie. Kringlooplandbouw wordt de norm, \nwe werken toe naar een halvering van de veestapel.\n",
  "Dat vraagt om een sterke overheid en een gewaardeerde publieke sector\nDe overheid heeft te lang in het verdomhoekje gezeten. Terwijl ze hard nodig is om publieke \nbelangen van ons allemaal te beschermen en mensen grip te geven op de razendsnelle \nveranderingen om hen heen.\n",
  "Dat begint met waardering voor de mensen in de publieke sector. Dat gaat om salaris \nvoor agenten, leraren en verpleegkundigen, maar ook om autonomie in het werk van deze \nprofessionals. Zij verdienen ons vertrouwen.\n",
  "Dit vraagt om een overheid die naast mensen staat in plaats van tegenover mensen. Die \u2013 via \nal haar uitvoeringsorganisaties \u2013 de burger een helpende hand reikt. Die niet alleen kijkt naar \nwelvaart, maar ook naar welzijn.\n",
  "En het vraagt om een overheid die ons beschermt tegen de uitwassen van de vrije markt en \nruim baan geeft aan progressief kapitalisme. Ze moet zorgen voor transparantie en eerlijke \nconcurrentie. Mededingingsautoriteiten moeten moderne waakhonden zijn. De macht van Big \nTech, Big Pharma en andere grote ondernemingen mag nooit ten koste gaan van fundamentele \nrechten als individuele vrijheid, democratie of de volksgezondheid.\n",
  "En dat vraagt om een open blik op de wereld om ons heen\nVoor een open handelsland als Nederland is internationale samenwerking een noodzakelijke\nvoorwaarde voor vrijheid, veiligheid, vrede en welvaart. Als we de grote uitdagingen van onze tijd \nrond migratie, energie, veiligheid, handel en klimaat willen oplossen, als we kansen willen pakken, \ndan moet dat in Europa.\n",
  "Daarom zetten we onze traditie van internationale samenwerking voort en willen we dat \nNederland in Europa een voortrekkersrol speelt. Samen kunnen we ons grondgebied en onze \nbelangen verdedigen. Kunnen we zorgen voor veilige routes om arbeidsmigranten een kans te \ngeven en onze economie te versterken, terwijl we humane opvang bieden aan vluchtelingen. We \nvoorkomen conflicten en grijpen in waar nodig. Want D66 gelooft dat de nationale staat zijn eigen \nrechtsorde alleen kan beschermen in samenwerking met anderen.\n",
  "Een verslechtering van de situatie in de wereld kan ervoor zorgen dat we onze ambities in dit\nprogramma moeten bijstellen. Net zoals een verbetering ervoor kan zorgen dat we meer gas willen \ngeven.\n",
  "Dat is eerlijke politiek. Geen garanties, maar wel de belofte van onze inzet. Altijd vanuit de \novertuiging dat mensen gelijke kansen verdienen. Dat mensen vrij moeten zijn zelf over hun leven \nte beslissen. Dat we bij elke keuze die we maken oog houden voor de toekomst. Met een overheid \ndie onze gezamenlijke publieke belangen beschermt en met onze ogen gericht op de wereld om \nons heen. Omdat we alleen zo samen vrij kunnen zijn.\n",
  "Annet Aris\nVoorzitter Permanente Programmacommissie\n",
  "Vrij zijn begint met onderwijs\n",
  "Goed onderwijs is de basis voor een vrije, gelukkige samenleving waarin iedereen tot zijn recht \nkan komen. Een goede opleiding geeft je de vrijheid om je dromen na te jagen en je talenten \nten volle te benutten, de vrijheid om je eigen plek te vinden in de maatschappij. Maar ook de \nvrijheid om de toekomst aan te kunnen, met alles wat er op je afkomt in een wereld die steeds \nsneller verandert. Goed onderwijs en onderzoek zijn de sleutel voor een sterke, duurzame en \nwendbare economie die vandaag en morgen welvaart levert.\n",
  "Maar deze katalysator voor de kenniseconomie stokt. Het lerarentekort groeit, de werkdruk onder \nleraren neemt toe. En de harde waarheid is dat de schoolprestaties van Nederlandse kinderen de \nlaatste jaren steeds verder weg zakken. Nog zorgelijker is dat de ongelijkheid in het Nederlandse \nonderwijssysteem toeneemt, zelfs sterker dan in de landen om ons heen. De emancipatiemotor \nhapert: we slagen er steeds minder goed in gelijke kansen te geven aan kinderen met kansrijke of \nkansarme ouders, uit sterke of zwakke wijken, met een verleden in Nederland of ergens anders.\n",
  "Daarom wil D66 een grote verandering teweeg brengen in onze scholen, mbo\u2019s, hogescholen \nen universiteiten. Niet met een systeemverandering, niet met een Haagse blauwdruk, maar \ndoor breed te investeren in de ontwikkeling van kinderen en jongeren. We geven de ruimte, het \nvertrouwen en de middelen aan de professionals in de sector: de leraren. Door schotten en regels \nin te wisselen voor zeggenschap en vertrouwen. Van keurslijf naar maatwerk. Zo nemen we \nafscheid van starre systemen, te vroege selectie en keuzestress.\n",
  "We pakken de kansenongelijkheid aan door bij de basis te beginnen. Met vier dagen per week \ngratis kinderopvang voor elk kind, zodat ouders de vrijheid hebben om naast het zorgen ook te \nwerken. Ieder kind krijgt een \u2018rijke\u2019 schooldag, met opvang, een gezonde lunch, sport en cultuur. \nWe geven meer budget aan scholen met kansarme leerlingen, meer geld voor inclusief onderwijs. \nWe zorgen dat elk kind later dan nu mag kiezen welke richting het opgaat, en de ruimte krijgt \nvoor een eigen leerpad dat afgestemd is op de optimale ontwikkeling van het kind. We zorgen \nvoor nieuwe kansen op elke leeftijd, investeren in geletterdheid en staan pal voor het behoud van \nbibliotheken.\n",
  "We investeren in kansen voor \u00e1lle studenten, van mbo tot hbo tot universiteit. Onderwijs \nvan goede kwaliteit is onderwijs dat het beste uit de student haalt. We geven studenten de \nmogelijkheid om te stapelen, door te stromen en internationale ervaring op te doen. Studenten \nkrijgen bovendien een betere financi\u00eble positie, door een uitbreiding van de studiebeurs.\n",
  "begeleiding van studenten en voor eigen ontwikkeling, in onderzoek of in een ander carri\u00e8repad \nbinnen de universiteit.\n",
  "Een rijke schooldag voor ieder kind\n",
  "Onderzoek na onderzoek laat zien dat scheidslijnen zich in de samenleving al in het onderwijs \naftekenen. De kansenongelijkheid wordt versterkt na schooltijd: word je voorgelezen, krijg je \nhulp bij huiswerk en ga je ook naar sport- of muziekles, of niet? Deze verschillen worden alleen \nmaar groter. Daarom is het nu tijd voor verandering, zodat we alle kinderen een betere basis \nmeegeven voor een betere toekomst. We willen dat elk kind en elke jongere van 0 tot 18 jaar \nvanaf het eerste begin de ruimte krijgt om zijn of haar talenten te ontdekken en te ontwikkelen.\n",
  "Gratis kinderopvang als beste start\nDe kinderopvang wordt een plek waar kinderen zich spelend kunnen ontwikkelen. Zo werken we \naan een kansrijke start en voorkomen we achterstanden. \n",
  "\u2022 \nElk kind krijgt recht op vier dagen per week gratis kinderopvang, aansluitend op het \nouderschapsverlof. Dat geeft ouders de vrijheid om naast het opvoeden ook te werken.  \nDe gratis kinderopvang betalen we deels uit het laten vervallen van de kinderopvangtoeslag. \nZo hoeft geld niet ingewikkeld te worden rondgepompt. \n",
  "\u2022 \nDe huidige opvang, voorschoolse educatie en peuterspeelzaal worden samengevoegd tot \n\u00e9\u00e9n kinderopvang van hoge kwaliteit, waarbij gespecialiseerd personeel al in een heel vroeg \nstadium ontwikkelingsachterstanden en -voorsprongen herkent. We werken toe naar gedeelde \nlocaties van de kinderopvang en de basisschool. Zo worden alle kinderen bereikt, groeien ze \nsamen op en leren ze van elkaar. \n",
  "\u2022 \nBij de kinderopvang staat de ontwikkeling van het kind centraal. Elk kind krijgt spelenderwijs \nvoorschoolse educatie. Dat betekent dus geen kleutertoetsen maar een stimulerende, taalrijke \nomgeving. \n",
  "\u2022 \nWe zorgen voor extra financiering voor kinderen met risico op leerachterstanden,  \nbijvoorbeeld met extra taalonderwijs, \u00e9n voor talentvolle kinderen die juist behoefte hebben \naan meer uitdaging. \n",
  "\u2022 \nDe kinderopvang krijgt ruime openingstijden, zodat deze aansluiten op het moderne \ngezinsleven. \n",
  "\u2022 \nEr komt \u00e9\u00e9n gezamenlijke inspectie voor onderwijs en opvang, zodat deze aansluit bij de \ndoorlopende leerlijn van het kind.\n",
  "schooldag langer is, geeft ouders meer vrijheid om opvoeding met werk te combineren. En zo \nbieden we elke leerling een springplank voor ontwikkeling.\n",
  "\u2022 \nWe bieden elk kind de kans om mee te doen aan sport, cultuur, muziek of het ontdekken  \nvan techniek en natuur. Scholen krijgen middelen om hiervoor vakdocenten in te zetten  \nen werken  nauw samen met plaatselijke verenigingen en bibliotheken. We geven ook elk kind \nhet recht op een gezonde lunch en fruit. We stimuleren een gezonde leefstijl en daarmee \ngezond opgroeien. Alle activiteiten worden zoveel mogelijk op en via de school en de  \nopvang aangeboden. \n",
  "\u2022 \nScholen met meer kansarme leerlingen krijgen een hoger budget. Het geld kunnen zij \ngebruiken voor het verkleinen van klassen, het aannemen van ervaren leraren of het \naanbieden van extra taal- of bijles. Zo verbeteren we de kwaliteit op deze scholen en maken \nwe de scholen aantrekkelijk voor alle leerlingen. \n",
  "\u2022 \nLeraar en leerlingen gedijen beter in kleinere klassen. Er dient een meerjarenplan te komen om \nde (maximale) klassengrootte substantieel te verlagen naar 23 leerlingen per klas. \n",
  "\u2022 \nMiddelbare scholen geven we de ruimte om ook stages, huiswerkbegeleiding en \nexamentraining tot integraal onderdeel van het programma te kunnen maken. \n",
  "\u2022 \nEr komt \u00e9\u00e9n wet op funderend onderwijs. Die wet zorgt er voor dat de kinderopvang, \nbasisscholen en middelbare scholen makkelijker kunnen samenwerken. Faciliteiten zoals \ngebouwen worden gedeeld. \n",
  "\u2022 \nVoor leerlingen van Topsport Talentscholen (LOOT) en andere leerlingen met uitzonderlijke \ntalenten moet flexibel met onderwijstijd- en doelen worden  omgegaan.\n",
  "Onderwijs begint bij de basis\nIn een samenleving waarin technologische veranderingen razendsnel gaan, kun je niet in \u00e9\u00e9n keer \nopleiden voor iemands hele toekomst. Maar een leerling hoort op school w\u00e9l een uitstekende \nbasis mee te krijgen: taal, rekenen, burgerschap, digitale vaardigheden en sociale vaardigheden \n(EQ). Die basis biedt ook ruimte om in te spelen op veranderingen.\n",
  "\u2022 \nElke leerling leert goed lezen, schrijven en rekenen. Het is de basis om verder te leren. \nNieuwkomers en laaggeletterden krijgen de kans om in schakelklassen of taalhuizen beter te \nworden in taal en rekenen. Zo kunnen ook zij meedoen in de samenleving. \n",
  "schoolvak Nederlands aan te passen. De huidige wet- en regelgeving moet zo worden \naangepast dat het bevorderen van de leesvaardigheid belangrijker wordt dan het trainen  \nvoor het examenprogramma. \n",
  "\u2022 \nIn het hele onderwijs leren kinderen over burgerschap, mensenrechten en het belang niet te \ndiscrimineren. Zodat ze, met kennis van ieders rechten en plichten, kunnen deelnemen aan de \nsamenleving. \n",
  "\u2022 \nDigitale vaardigheden krijgen een betere invulling in het nieuwe curriculum. Met aandacht \nvoor kunstmatige intelligentie en kritisch denken over privacy en ethiek. We ondersteunen het \neffectiever gebruiken van digitale leermiddelen en \u2013methoden, met extra financiering voor \nleerlingen uit kansarme gezinnen. Deze digitale leermiddelen en -methoden zijn ook digitaal \ntoegankelijk voor leerlingen met een beperking, bijvoorbeeld een visuele beperking of een \nmotorische beperking.\n",
  "Elk leerling zijn eigen pad naar een diploma\nLeerlingen krijgen nu na groep 8 een stempel opgedrukt. Ze worden in \u00e9\u00e9n van de acht \nschoolniveaus ingedeeld. Terwijl jongeren op dit moment vaak nog volop in ontwikkeling zijn. \nDaarbij verschilt ieder kind en liggen de talenten en kansen van kinderen in verschillende \nvakgebieden. We richten het onderwijs niet meer op niveaus, maar op de optimale ontwikkeling \nvan het kind.\n",
  "\u2022 \nWe stappen af van het selectiemoment op 12 jaar. Toetsen in groep 8 mag alleen als \n\u2018thermometer.\u2019 Het is geen leidraad tot een schooladvies. Door uitstel van selectie krijgt \nhet onderwijs meer tijd om eventuele achterstanden van leerlingen te compenseren en \nlaatbloeiers (de \u2018stapelaars\u2019) tot hun recht te laten komen. \n",
  "\u2022 \nWe stimuleren brede meerjarige brugklassen en 10-14-scholen. Brede brugklassen voorkomen \nte vroege selectie. Categorale scholen voorzien in een behoefte, maar moeten altijd intensief \nsamenwerken met brede scholen om maatwerk mogelijk te maken. \n",
  "\u2022 \nElke leerling krijgt het recht om tot 18 jaar funderend onderwijs te volgen. In het speciaal \nonderwijs is dat tot en met 20 jaar. Dat onderwijs is niet op een \u2018niveau\u2019 maar in een richting: \npraktijkgericht, vakgericht, beroepsgericht of academisch gericht. Tot 14 jaar maken leerlingen \nkennis met allerlei vakken. Daarna maken ze per vak de keuze voor een richting. \n",
  "\u2022 \nWe moedigen aan dat sommige vakken juist gezamenlijk worden gegeven. Zo blijven leerlingen \nin contact met leerlingen die vooral een andere richting hebben gekozen. We denken daarbij \naan bewegingsonderwijs, maatschappijleer, creatieve vakken en onderdelen van talen. \n",
  "mogelijk meerdere richtingen. De vakken waar een leerling het minst goed in is, bepaalt niet \nmeer het niveau van het diploma. Ook hoeven leerlingen niet een heel jaar over te doen als ze \nbij \u00e9\u00e9n bepaald vak nog niet op het gewenste niveau zitten. \n",
  "\u2022 \nEr komt een hechtere samenwerking tussen verschillende scholengemeenschappen, zowel \nvanuit het regulier als speciaal onderwijs en mbo-instellingen. \nLeerroutes vanuit voortgezet (speciaal) onderwijs naar mbo niveau 3 en 4 krijgen meer \naandacht en ondersteuning via een beroepsgerichte leerlijn, die beter aansluit op de \narbeidsmarkt. Mogelijkheden om entreeopleidingen en mbo niveau 2 opleidingen te integreren \nbinnen de middelbare schoolomgeving kunnen worden verkend, waarbij de behoefte van de \nleerling centraal moet staan. \n",
  "Tijd, ruimte en geld voor inclusief onderwijs\nAlle kinderen hebben belang bij onderwijs op maat. Maar passend onderwijs werkt nu niet goed. In \nde wirwar van regels zijn we het kind, de ouder en de leraar uit het oog verloren. Voor D66 is het \nuitgangspunt dat het systeem in dienst van het kind staat. D66 wil de weg inslaan naar inclusief \nonderwijs: elke school en opvang is toegankelijk voor alle kinderen. Niet langer kinderen met of \nzonder beperking gescheiden van elkaar laten opgroeien, maar samen spelen en leren.\n",
  "\u2022 \nIedereen heeft recht op de toegang tot onderwijs. We zorgen dat dat is vastgelegd in de \nwet. Er mogen in de schoolgebouwen geen fysieke belemmeringen zijn voor een leerling \nof student om onderwijs te kunnen volgen, maar er mogen ook geen beperkende fysieke \nvoorwaarden vooraf aan de leerling of student worden gesteld. Scholen worden gestimuleerd \nen gefaciliteerd om dit onderwijs te laten aansluiten op de leerbehoeftes en mogelijkheden \nvan de leerling/student. Daarnaast moeten de middelen voor onderwijs en voor ondersteuning \nen zorg in onderwijs worden ontschot, zodat er \u00e9\u00e9n grote pot komt waaruit het passend \nonderwijs voor elke leerling kan worden vergoed. \n",
  "\u2022 \nWe geven scholen wat ze nodig hebben om ook leerlingen met een beperking goed onderwijs \nte geven. Van extra handen in de klas, tot kleinere klassen of ondersteuning van experts. \nDaarnaast versoepelen we de toegang tot speciaal onderwijs, door de bureaucratie te \nverminderen en een plek in deze onderwijsvorm te garanderen. Wachttijden voor de toegang \ntot het speciaal onderwijs zijn onacceptabel. \n",
  "\u2022 \nOmdat maatwerk om unieke aanpassingen van een schoolgebouw kan vragen, zorgt de \noverheid ervoor dat in de regio van de leerling een reguliere school en voor studenten een \nreguliere opleiding kan worden gevonden om onderwijs te volgen. Door deze regionale aanpak \nzijn de voorzieningen betaalbaar en organiseerbaar. Voor nieuwbouw van onderwijsgebouwen \nmoet toegankelijkheid worden opgenomen in de regels van het bouwbesluit. \n",
  "een schoolpedagoog, een schoolverpleegkundige, een schoolpsycholoog en een medewerker \nvan jeugdhulp. De organisatie van het zorgteam laten we nauw aansluiten bij de gemeentelijke \norganisatie van de jeugdzorg. Zo staan ouders en leraren er niet alleen voor en wordt er op tijd \ningegrepen. \n",
  "\u2022 \nDe expertise uit het speciaal onderwijs moet behouden blijven en worden ingezet in het \nregulier onderwijs. \n",
  "Leraren maken het onderwijs\n",
  "De dalende kwaliteit van het Nederlandse onderwijs is erg zorgelijk. Er is sprake van grote \nverschillen in prestaties tussen scholen en de PISA-scores (schoolprestaties) zakken weg. \nDit is een probleem van de hele samenleving en daar moet zo snel mogelijk iets aan gebeuren. \nOmdat de leraar de belangrijkste factor is in de kwaliteit van het onderwijs, maken wij de \nleraar tot prioriteit. Zonder de stevige basis van goede en gelukkige leraren slaagt geen enkele \nonderwijsambitie.\n",
  "Leraren lieten de afgelopen jaren duidelijk van zich horen. De werkdruk is te hoog, het salaris \nte laag en op veel scholen is het elke dag weer gaten vullen omdat er niet genoeg leraren \nzijn. D66 kiest daarom voor het beter belonen van leraren en wil dat de leraar weer de \nzelfbewuste eigenaar van zijn of haar eigen beroep wordt in een baan met goede professionele \nvooruitzichten. Wij geven de ruimte aan vakleerkrachten, zodat zij zich op hun kerntaak \nkunnen richten en ieder kind hoogwaardig onderwijs krijgt.\n",
  "Leraren beter waarderen en betalen\nLeraren en pedagogisch medewerkers verdienen een passend salaris. Nu zijn er niet uit te leggen \nverschillen. Bijvoorbeeld de kloof tussen het salaris van een basisschoolleraar en middelbare\nschoolleraar. D66 heeft de afgelopen periode al de eerste stap kunnen zetten met een \nsalarisverhoging van 9,5 procent voor de basisschoolleraren. Daar gaan we mee door. \nWe moedigen leraren ook aan na te denken over een betere, gezamenlijk cao en meer \ncarri\u00e8remogelijkheden.\n",
  "\u2022 \nWe dichten de salariskloof. We verhogen het salaris van basisschoolleraren naar het niveau \nvan middelbare schoolleraren. \n",
  "\u2022 \nEr komt \u00e9\u00e9n gezamenlijke cao voor het hele funderend onderwijs. Daar vallen ook de \nvoorschoolse krachten en het onderwijsondersteunend personeel onder. Daardoor kunnen \nscholen en opvang ook gemakkelijker samenwerken. \n",
  "\u2022 \nLeraren die werken op een school met veel leerlingen met een leerachterstand, verdienen een \nhoger salaris. We willen de beste leraren naar deze scholen toe krijgen.\n",
  "Elke leraar krijgt tijd voor ontwikkeling\nNederlandse leraren geven meer uren les dan leraren in andere landen, maar het komt niet ten \ngoede aan de kwaliteit. Bovendien blijft er weinig tijd over om bijvoorbeeld samen te werken met \nhet lerarenteam, lessen voor te bereiden en individuele aandacht te bieden aan leerlingen. Als een \nleraar dat wel doet, werkt hij of zij daar onbetaald voor over.\n",
  "voorbereiding van lessen. Dat maakt een voltijdbaan in het onderwijs aantrekkelijker. Beter \nvoorbereide lessen zijn betere lessen en zo profiteren leerlingen hier direct van. \n",
  "\u2022 \nStartende leraren volgen de eerste twee jaar een traineeship waarbij ze maximaal 16 uur voor \nde klas staan in een fulltimebaan. Ook krijgen ze begeleiding van een ervaren leraar.\n",
  "Leraren gaan over het leraarschap\nWe geven lerarenteams het vertrouwen om het beroep, het onderwijs en de ontwikkeling \ndaarvan vorm te geven. En we geven leraren het vertrouwen om als beroepsgroep over de \nlerarenopleiding te gaan. Dit geldt ook voor leraren in het mbo. Het vertrouwen gaat gepaard met \nverantwoordelijkheid: we verwachten dat de beroepsgroep zich inzet voor verbetering van de \nonderwijskwaliteit. We hechten veel waarde aan de horizontale verantwoordingsplicht naar ouders \nen raden van toezicht.\n",
  "\u2022 \nLeraren krijgen minder regels, kleinere klassen en minder lesuren. Daardoor krijgen zij meer \nruimte om het beste onderwijs aan onze leerlingen en studenten te geven. \n",
  "\u2022 \nWe geven leraren meer kansen om, naast leidinggevende of co\u00f6rdinerende functies, ook \nonderwijsinhoudelijk door te kunnen groeien met bijbehorende salarisstappen. Leraren krijgen \nde leiding om de bevoegdhedenstructuur, de functieomschrijvingen en carri\u00e8repaden op te \nstellen. \n",
  "\u2022 \nSamen opleiden wordt de norm. Samenwerking tussen lerarenopleidingen en scholen zorgt dat \nleraren voor een groot deel in de praktijk kunnen worden opgeleid en voorkomt veel uitval van \nbeginnende docenten. \n",
  "\u2022 \nDe pabo\u2019s en lerarenopleidingen gaan, onder gezag van de beroepsgroep, de opleiding \nverbeteren en zorg dragen voor de verdere ontwikkeling van leerkrachten die al voor de klas \nstaan. De pabo kan ook specialisaties voor het jonge kind krijgen. \n",
  "\u2022 \nLeraren krijgen een ruimer leerbudget, op voorwaarde dat de beroepsgroep zelf zo goed \nmogelijk werk maakt van permanente ontwikkeling. Zowel vakinhoudelijk, qua (digitale) \nleermethoden als qua persoonlijke ontwikkeling. \n",
  "\u2022 \nVoor leraren die zich willen laten bij-, om- of nascholen \u00e9n voor mensen uit het bedrijfsleven \ndie zich willen omscholen tot docent is voldoende financiering beschikbaar, bijvoorbeeld \nvanuit de lerarenbeurs. \n",
  "breder bekendmaken van dit traject en goede samenwerking tussen scholen en bedrijven, \nzodat deze optie meer wordt benut. \n",
  "\u2022 \nDe overheid stelt vast welke basisinhoud elk kind in het funderend onderwijs meekrijgt. De \nverdere inrichting van het curriculum is aan de sector. \n",
  "\u2022 \nHet LerarenOntwikkelFonds (LOF) wordt als structureel onderwijsinnovatiefonds ingesteld.\n",
  "Geld naar de klas\nInvesteren in beter onderwijs is van groot belang, maar het belangrijkste is dat het geld ook in \nde klas terecht komt. Op dit moment is de zeggenschap van de schoolleider, de leraren en ook \nouders beperkt. Zij kunnen te weinig controle uitoefenen op besluiten van schoolbesturen en \nhebben daardoor weinig inzicht in wat er werkelijk met het geld gebeurt. D66 wil de zeggenschap \nen  verantwoordelijkheid teruggeven aan de school, onder toezicht van de ouders.\n",
  "\u2022 \nHet onderwijsgeld gaat zoveel mogelijk rechtstreeks naar de scholen. Zo wordt de bekostiging \nen besteding van onderwijsgeld begrijpelijk en voorspelbaar voor iedereen. \n",
  "\u2022 \nScholen mogen in samenspraak met ouders en leerlingen hun eigen onderwijs inrichten. \nDaarmee gaan scholen ook over de invulling van vakanties en vrije dagen. \n",
  "\u2022 \nMet een sterkere vorm van medezeggenschap krijgen ouders directe invloed op het beleid van \nde\n\u2022 \nschool: op de pedagogische aanpak, de omgangsvormen en de invulling van de verrijkte \nschooldag. Met een versimpelde bekostiging kan de medezeggenschapsraad \u00e9cht invloed \nuitoefenen. \n",
  "\u2022 \nDe medezeggenschapsraden en raden van toezicht moeten voor financi\u00eble expertise en \nonderzoek terecht kunnen bij een onderwijsrekenkamer bij de Onderwijsinspectie. Ook moeten \ner cursussen beschikbaar zijn om medezeggenschapsraden professioneler te maken. \n",
  "\u2022 \nDe inspectie gaat zich weer richten op de scholen in plaats van de besturen. Hierbij wordt \nbekeken of de horizontale verantwoording en het intern toezicht goed werkt. Als basis van \nbeoordeling gelden de bevindingen van onaangekondigde bezoeken en de toegevoegde \nwaarde van het onderwijs voor het kind. \n",
  "\u2022 \nHet komt voor dat schoolbesturen onverklaarbaar hoge reserves opbouwen en aanhouden. \nDe Inspectie van het Onderwijs gaat dit meenemen in de beoordeling van scholen en krijgt \nde bevoegdheid om dwingende aanwijzingen te geven voor het niveau tot waar de reserves \nmoeten worden afgebouwd. Hetzelfde geldt voor de samenwerkingsverbanden.\n",
  "Een sterke schoolleider\nHet omdraaien van de bekostiging en het verbreden van de schoolfunctie, brengt de schoolleider \nterug in positie. Dit vraagt om een sterkere schoolleider.\n",
  "\u2022 \nLeidinggevenden in het onderwijs zijn hoogopgeleide professionals die een passend salaris \nverdienen en de ruimte krijgen om zich te blijven ontwikkelen. Het volgen van specifieke \nonderwijsleiderschaps-opleidingen in de betreffende sector is hierbij essentieel. \n",
  "\u2022 \nDe schoolleider draagt bij aan de kwaliteit en de professionalisering van de leraren.\n",
  "Moderniseer de vrijheid van onderwijs\nBij de vrijheid van onderwijs staat voor ons het recht van burgers om een school te stichten \ncentraal, n\u00edet de levensbeschouwelijke of onderwijskundige grondslag. De keuzevrijheid van \nouders en een volledige publieke financiering van scholen sluiten hierop aan, mits het onderwijs \naan de gestelde kwaliteitseisen voldoet. Met publiek geld gefinancierde scholen moeten alle \nleerlingen toelaten die de grondslag van de school respecteren.\n",
  "\u2022 \nUit deze vernieuwde vrijheid van onderwijs volgt automatisch de acceptatieplicht: scholen \nmogen geen leerlingen weigeren op basis van religie. \n",
  "Meer kansen voor alle studenten\n",
  "Je studententijd is een bepalende fase. Je leert jezelf goed kennen, krijgt een basis mee voor \nje werk en je maakt vrienden voor het leven. Sluipenderwijs is echter de selectie aan en na de \npoort toegenomen. Doorstroming wordt geblokkeerd. Studenten hebben te maken met een \nstapeling aan selectieprocedures en moeten zo snel mogelijk hun studie afmaken. Dit pakt met \nname slecht uit voor studenten die als eerste uit hun gezin gaan studeren en/of een biculturele \nachtergrond hebben. Wij pleiten voor minder focus op snelheid en standaardroutes en meer \nruimte voor maatwerk en persoonlijke ontwikkeling. Voor alle studenten, van mbo tot hbo tot \nuniversiteit.\n",
  "Meer kansen en kwaliteit in het onderwijs\nNiet elke student ontwikkelt zich op dezelfde manier en in hetzelfde tempo. Onderwijs van goede \nkwaliteit is onderwijs dat het beste uit elke student haalt. D66 wil voorkomen dat een gemiste \neerste kans ook meteen de laatste kans was. We bieden studenten meer kansen om succesvol \ndoor te stromen.Zo gaat geen talent verloren.\n",
  "\u2022 \nWe stellen paal en perk aan de wildgroei van toelatingscriteria en selectieprocedures. \nBacheloropleidingen, schakelprogramma's, pre-masters en masteropleidingen mogen \nalleen studenten selecteren als er te veel aanmeldingen voor de beschikbare plekken zijn. \nBijvoorbeeld als studentenaantallen onverwacht harder groeien dan de capaciteit toelaat.  \nDe selectiemethoden moeten wetenschappelijk onderbouwd zijn. \n",
  "\u2022 \nHet bindend studieadvies (BSA) mag alleen gemotiveerd worden ingezet en beperken we tot \nmaximaal 40 studiepunten (ECTS). Het huidige BSA zonder voorwaarden stopt de ontwikkeling \nvan studenten vaak te vroeg. Dit raakt met name studenten die als eerste uit hun familie gaan \nstuderen. De oplossing is dan meer begeleiding in plaats van stoppen met de studie. We staan \nopen voor alternatieven waarbij een advies geen verkapt verbod is, maar zowel de mogelijke \nontwikkeling als de doorstroming worden bevorderd. \n",
  "\u2022 \nWe stimuleren instellingen om overstappen tussen vo, pro/vso, mbo, hbo en wo makkelijker te \nmaken. Schakeltrajecten maken we onderdeel van de normale financiering. Daarnaast worden \ner passende en effectieve leerroutes ingericht tussen vo(pro/vso)-mbo en bijvoorbeeld hbo-\nmbo. Dit door het verlenen van vrijstellingen voor bijvoorbeeld havo- of hbo-studenten bij \neen mbo-opleiding. De student en leerroute staan centraal en financi\u00ebn volgen. Hiervoor is \nontschotting tussen de leerdomeinen noodzakelijk. \n",
  "\u2022 \nWe omarmen digitaal onderwijs als nuttige aanvulling op onderwijs op de campus. We zetten \nin op de ontwikkeling van nationale standaarden en platforms. Zo hoeven docenten niet zelf \nopnieuw het wiel uit te vinden. Ook is het belangrijk dat docenten de software en apparatuur \nkrijgen om digitaal onderwijs te geven en dat er geld beschikbaar komt om ondersteuning te \nverbeteren. We vragen onderwijsinstellingen om privacy goed te verankeren door bijvoorbeeld \nmet opensource-software te werken. \n",
  "\u2022 \nHet krijgen van of de zorg voor kinderen mag de onderwijskansen niet in de weg staan. We \npleiten daarom voor landelijke regels voor zwangerschap in alle onderwijsvormen. Zo worden \nniet alleen mbo\u2019ers, maar ook studenten in het hbo, wo en andere langdurige onderwijsvormen \nin staat gesteld om te kunnen en blijven studeren.\n",
  "Uitbreiding van de studiebeurs\nD66 kiest voor een nieuwe studiebeurs. Uit de evaluatie blijkt dat het leenstelsel niet voor alle \nstudenten even goed werkt. Die knelpunten pakken we aan. Daardoor kunnen we fors blijven \ninvesteren in de kwaliteit van het onderwijs en laten we niemand vallen.\n",
  "\u2022 \nStudenten ontvangen net als andere volwassenen de verzilverbare belastingkorting in \nplaats van toeslagen. Als studenten niet voldoende verdienen, krijgen ze de belastingkorting \nuitbetaald. Voor de meeste studenten betekent dat een beurs van \u20ac 300 per maand. \n",
  "\u2022 \nOuders met een middeninkomen kunnen niet altijd bijdragen wat van hen verwacht wordt. \nDaarom maken we de studiebeurs voor meer studenten beschikbaar. Voortaan hebben \nalle studenten van wie de ouders tot \u20ac 70.000 per jaar verdienen recht op een studiebeurs \nvan maximaal \u20ac 400 euro. Hierdoor zou ongeveer zes van de tien studenten de nieuwe \nstudiebeurs gaan ontvangen. \n",
  "\u2022 \nTrapsgewijs zullen we de studiefinanciering, bijstand en AOW door een verzilverbare \nheffingskorting vervangen. De eerste stap hierin is een verzilverbare heffingskorting voor alle \nstudenten, die v\u00f3\u00f3r 2030 zal worden ingevoerd. Deze compenseert minimaal de aanvullende \nbeurs en de weggevallen toeslagen. In plaats van allerlei verschillende beurzen, kredieten, \ntoeslagen en aftrekposten met ingewikkelde voorwaarden krijgt de student \u00e9\u00e9n bedrag op z\u2019n \nrekening gestort. \n",
  "\u2022 \nWe geven studenten meer flexibiliteit en een re\u00ebler beeld van de studielening. Voortaan bekijkt \nDUO na elk jaar hoeveel studiepunten de student heeft gehaald en zet de studiebeurs en het \nOV- reisrecht om in een gift. We versoepelen de huidige prestatie-eisen aan de studiebeurs. \n",
  "\u2022 \nWe verlagen de financi\u00eble drempels voor studenten uit het Caribisch deel van het Koninkrijk \nom in Nederland te kunnen studeren. \n",
  "\u2022 \nD66 verdubbelt het bedrag van de studievoucher voor studenten en geeft hen de mogelijkheid \ndeze te verzilveren om de studieschuld te verlagen.\n",
  "Studenten ontwikkelen zich breed\nSommige studenten zoeken naar uitdagingen buiten de collegebanken. Ze doen vrijwilligerswerk,\nstarten een onderneming of worden actief bij een vereniging. Of ze kiezen voor verdieping en \nvolgen een extra vak, een tweede studie of studeren een semester in het buitenland. We willen \ndat elk talent zich kan ontplooien en ontwikkelen.\n",
  "\u2022 \nWe stellen dat voltijd studeren de norm blijft, maar maken aanvullend flexstuderen in de wet \nvoor alle voltijdstudenten na het eerste studiejaar mogelijk. Studenten maken afspraken met \nde opleiding over welke vakken ze het volgende jaar volgen. Alleen voor die vakken betalen ze. \n",
  "\u2022 \nIedereen krijgt de kans om een tweede studie tegen het wettelijk, lage collegegeldtarief te \nvolgen. \n",
  "\u2022 \nNiet elke opleiding trekt volle klassen. Toch koesteren we ook kleine en unieke opleidingen. \nDenk bijvoorbeeld aan bijzondere ambachten of unieke taal- en cultuurstudies. Om deze \nexpertise in  de toekomst te houden willen we dat er aparte afspraken kunnen bestaan om \ndeze opleidingen te behouden. \n",
  "\u2022 \nWe zetten in op studenten(sport)verenigingen die voor alle studenten uit de stad toegankelijk \nzijn. Obstakels die verenigingen ervaren bij het toelaten van diverse groepen studenten, zoals \nhet gebrek aan financiering voor mbo-studenten of kunstacademiestudenten, halen we weg.\n",
  "De vruchten van een internationale ervaring\nStudenten leren door internationale contacten meer over de ander en zichzelf. Internationale \nstudenten versterken de kenniseconomie. We kiezen volmondig voor internationalisering, op \nvoorwaarde dat het kwaliteit toevoegt en niet alleen een middel is om de onderwijsfinanciering op \nte krikken.\n",
  "\u2022 \nWe maken het makkelijker voor mbo\u2019s, hogescholen en universiteiten om internationaal nauw \nsamen te werken. Een opleiding zou tegelijkertijd op meerdere plekken op de wereld gegeven \nmoeten kunnen worden. Een student krijgt dan van meerdere instellingen tegelijkertijd een \ndiploma. \n",
  "\u2022 \nEngels mag de voertaal van een opleiding in Nederland zijn. We stellen als voorwaarde dat \nEngelstalig onderwijs van meerwaarde is. Financi\u00eble prikkels om op Engelstalig onderwijs \nover te stappen worden zo veel mogelijk uit de bekostiging van het onderwijs gehaald.\nEngelstalige opleidingen hebben de verantwoordelijkheid om internationale studenten wegwijs \nin Nederland te maken. \n",
  "\u2022 \nOnderwijsinstellingen stellen samen met de gemeente een streefgetal voor het maximum \naantal internationale studenten vast, gebaseerd op de capaciteit aan huisvesting en \nvoorzieningen. De instellingen worden geacht internationaal promotiebeleid te voeren dat \nhierbij past. Zij hebben ook een plicht om internationale studenten gratis te helpen bij het \nvinden van een studentenkamer. \n",
  "De beste controle op goed onderwijs zijn studenten en docenten\nGoed onderwijs komt tot stand als degenen meebeslissen die er dag in dag uit mee te maken \nhebben. D66 wil een open cultuur en \u00e9chte invloed van studenten en docenten op h\u00fan \nonderwijs. D66 wil bij het mbo, de hogescholen en universiteiten, de opleidingscommissies en \nstudentenraden versterken en rechten en plichten voor deze raden uitbreiden. Meer aandacht \nvoor scholing, goede faciliteiten en vol- doende beschikbare uren is hiervoor onmisbaar. \nMedezeggenschap moet zowel centraal als decentraal sterk zijn.\n",
  "\u2022 \nHet budget dat bij de invoering van het leenstelsel is toegevoegd aan de verbetering van de \nkwaliteit van onderwijs blijft structureel behouden voor het hoger onderwijs. D66 neemt zich \nvoor ook toekomstige investeringen bij de onderwijsinstellingen structureel te maken. Daarbij \ngeven we vertrouwen aan studenten, docenten en onderwijsbestuurders om gezamenlijk het \nbudget in te zetten. We verzetten ons tegen prestatieafspraken met boetes. \n",
  "\u2022 \nMedezeggenschappers van opleidingscommissie tot centrale (studenten)raad horen goede \nondersteuning, faciliteiten en tijd te krijgen. We pleiten daarom voor een landelijk kader \nvoor de ondersteuning. In dat kader wordt tenminste een hoger minimumaantal uren voor \nalle medezeggenschapslagen, een minimumbudget voor scholing en een minimumbedrag \nom studievertraging te compenseren vastgelegd. Ook worden onderwijsinstellingen geacht \nde medezeggenschap te informeren over deze faciliteiten. Zo weten studenten op mbo-\ninstellingen, hogescholen en universiteiten waar zij tenminste op mogen rekenen. \n",
  "\u2022 \nWij zorgen ervoor dat Raden van Toezicht meer binding hebben met onderwijs en/of \nonderzoek. Minstens de helft van de leden wordt daarom geselecteerd uit het veld. Aan \nuniversiteiten telt de Raad van Toezicht dus vooral academici, aan het mbo vooral betrokkenen \nbij mbo-onderwijs. Ook wordt er aan elke Raad van Toezicht een student toegevoegd, \nwaardoor de studentenstem bij cruciale (financi\u00eble) overwegingen niet verloren gaat. \n",
  "We investeren weer in wetenschap\n",
  "Wetenschap vergroot de kennis van onszelf en de wereld om ons heen. Het staat aan de basis \nvan een bloeiende, creatieve en nieuwsgierige samenleving. Je kunt vooraf niet voorspellen \nwelke idee\u00ebn, inzichten of nieuwe technieken uit de wetenschap komen. Toch is het een \nonmiskenbare pijler van de kenniseconomie. Maar wetenschap is meer en meer een race \ngeworden om schaars onderzoeksgeld, waardoor veel wetenschappers keihard werken aan \nonderzoeksvoorstellen en uiteindelijk toch misgrijpen. Dat is een verspilling van talent en gaat \nook ten koste van de onderwijstaak van universiteiten. D66 wil fors investeren in wetenschap \nen wetenschappers, met ruimte voor verschillende achtergronden en perspectieven, en in een \nveilige werkomgeving waar iedereen tot zijn of haar recht komt. Dat draagt bij aan het geluk, \nhet welzijn en de welvaart van de toekomst.\n",
  "We verhogen het wetenschapsbudget\nNederlandse onderzoekers zijn overvraagd. De studentenaantallen op de universiteiten en \nhogescholen zijn enorm gegroeid. En de samenwerking van onderzoekers met maatschappelijke\norganisaties en bedrijven is steeds intensiever. Ondertussen is het onderzoeksbudget maar \nbeperkt meegegroeid. We willen daarom fors investeren in wetenschap en meer rust en \ncontinu\u00efteit cre\u0451ren voor universitaire wetenschappers.\n",
  "\u2022 \nWe verhogen het vaste budget voor onderzoek. Zo werken we toe naar de Lissabon-\ndoelstelling om 3 procent van ons nationaal inkomen aan onderzoek en innovatie te besteden. \n",
  "\u2022 \nEen fors deel van de budgetverhoging gaat direct naar universiteiten, hogescholen en \nonderzoeksinstellingen. Zij kunnen zo meer ruimte voor excellent onderzoek cre\u00ebren.  \nSamen met instellingen maken we plannen om te voorkomen dat dit leidt tot extra druk  \nop het subsidiesysteem. \n",
  "\u2022 \nWe geven meer zekerheid aan universiteiten en hogescholen over hun budget. Een kleine \nverandering in studentenaantallen leidt op dit moment tot te grote schokken voor het \nbeschikbare onderzoeksgeld. \n",
  "\u2022 \nWe stimuleren bedrijven en maatschappelijke organisaties om meer te investeren in onderzoek \nen innovatie (zie: \u201cwij maken werk van missiegedreven innovatie\u201d).\n",
  "Speel de wetenschappen niet tegen elkaar uit\nAls de politiek over de wetenschap spreekt, zien we haar soms van de slechtste kant. Opleidingen \nworden weggezet als \u2018pretstudies.\u2019 Onderzoeksrichtingen als een \u2018hobby.\u2019 En de betrouwbaarheid \nvan onderzoekers wordt in twijfel getrokken. Elke onderzoeksrichting is van waarde. We staan pal \nvoor alle disciplines en vormen van onderzoek.\n",
  "waarbij onderzoekers concurreren zijn niet per se slecht, maar verhogen onderzoeks- en \npublicatiedruk zodanig dat kwantiteit soms boven kwaliteit gaat. Bovendien liggen de \nslagingspercentages zo laag dat meedoen zinloos voelt. Daarom zorgen we voor meer directe \nfinanciering, maar verhogen we ook het budget van deze programma\u2019s en stimuleren we \nversimpelde, effici\u00ebntere aanvraagprocedures. \n",
  "\u2022 \nWe stimuleren samenwerking tussen opleidingen en onderzoekersgroepen. Sectorplannen die \nhieraan bijdragen krijgen een vaste plek in de financiering. \n",
  "\u2022 \nEen deel van het onderzoeksgeld wordt geoormerkt voor (ongebonden) fundamenteel \nonderzoek. \n",
  "\u2022 \nDe overheveling van financiering van de medische wetenschap, geesteswetenschappen en \nsociale wetenschappen naar b\u00e8tatechniek wordt voor de eerste drie  wetenschapsvelden \nvolledig gecompenseerd. In coronatijd is weer bewezen dat Nederland een essenti\u00eble rol \nspeelt als innovatief land voor medische wetenschap. De geestes- en sociale wetenschappen \nkrijgen bovendien slechts 10 procent van het onderzoeksbudget, terwijl zij meer dan de helft \nvan het aantal studenten opleiden. \n",
  "\u2022 \nHogescholen krijgen een volwaardig budget voor toegepast onderzoek. We stimuleren \nprofessionele doctoraten waarbij onderzoek gedaan wordt dat direct toepasbaar is in de  \npraktijk.\n",
  "Herstel de relatie onderwijs en onderzoek\nDocenten die onderzoek doen, kunnen studenten de meest recente kennis meegeven. Door zelf \nte onderzoeken, kunnen studenten probleemoplossend te werk gaan. Toch blijft de waardering \nvoor het docentschap op de universiteit achter. Voor D66 gaan onderwijs en onderzoek hand \nin hand. Daarom herstellen we de relatie tussen onderwijs en onderzoek. Dat geldt ook voor de \nfinanci\u0451le behandeling: docenten werken nu te vaak onbetaald over voor hun onderwijstaak.\n",
  "\u2022 \nWe maken meerdere carri\u00e8repaden in het hoger onderwijs mogelijk. We maken het \nbijvoorbeeld voor uitstekende docenten op universiteiten ook mogelijk om als docent \npromotie te maken en (onderwijs-)gerelateerd onderzoek te doen. Aan universiteiten worden \nloopbaanpaden naar onderwijsgerichte hoogleraarschappen uitgestippeld. \n",
  "bieden. Daarom geven wij universiteiten meer zekerheid over hun budget vanuit de hogere \nuitgaven voor wetenschap. \n",
  "\u2022 \nWe verwachten dat universitair (hoofd)docenten en hoogleraren minimaal de helft van hun \ntijd aan onderzoek kunnen besteden. Meer docenten op zowel hogescholen als universiteiten \nkrijgen een onderzoeksaanstelling van minimaal \u00e9\u00e9n dag per week. We stimuleren dat zowel \nhoogleraren als lectoren minimaal \u00e9\u00e9n dag per week doceren. Hiermee bevorderen we dat \nonderwijs en onderzoek verweven zijn.  \n",
  "\u2022 \nOok tijdelijke docenten en promovendi krijgen de kans hun onderwijsvaardigheden te \nontwikkelen. Docenten moeten voldoende begeleidingstijd krijgen per student. \n",
  "\u2022 \nHogescholen en universiteiten mogen experimenteren met een meer flexibelere opzet van \nhet studiejaar. Op een manier die past bij de onderwijsvisie, bijvoorbeeld met een kortere \nzomervakantie en langere kerstvakantie. Zo kunnen zij de druk op student \u00e9n docent verlagen.\n",
  "Open wetenschap, zichtbaar en waardevol in de samenleving\nDe coronacrisis laat zien hoe belangrijk open wetenschap is. Wetenschappers werken wereldwijd \nsamen en delen kennis zonder betaalmuren. Mede daardoor weten ze in een korte tijd \nreuzestappen te maken. Of het nu gaat om onderzoek naar klimaatverandering of naar de kwaliteit \nvan de zorg, we hebben er allemaal baat bij dat kennis vrij gedeeld wordt en niet gehinderd wordt \ndoor commerci\u00eble, kortetermijnbelangen. Wij maken van open wetenschap daarom \u2018het nieuwe \nnormaal.\u2019\n",
  "\u2022 \nWe pleiten voor vrije toegang tot onderzoeksartikelen voor al het publiek gefinancierde \nonderzoek. We sluiten ons daarom aan bij het internationale samenwerkingsverband cOAlition \nS. Hierbij hanteren we het principe \u201copen als het kan, gesloten als het moet\u201d. \n",
  "\u2022 \nWe geven onderzoekers het recht om onderzoeksdata openbaar te maken. Data zijn vaak de \ngrondstof voor algoritmes. Door grote hoeveelheden data te combineren kunnen we sneller \nwetenschappelijke doorbraken bereiken. We voorkomen dat data achter een betaalmuur \nverdwijnen. \n",
  "\u2022 \nVeel onderzoeksprogramma\u2019s stellen als voorwaarde dat onderzoekers samenwerken met \nprivate partijen. We kijken kritisch waar een bijdrage van private partijen echt wenselijk is. \n",
  "Leren om de toekomst aan te kunnen\n",
  "Onze arbeidsmarkt verandert continu, met name door de mogelijkheden van nieuwe \ntechnologie\u00ebn en door vraagstukken als klimaatverandering, uitputting van de aarde en \nde transitie naar een circulaire en duurzame economie en samenleving. Robotisering en \nautomatisering zijn niet te stoppen. Hierdoor zullen banen verdwijnen, maar er zal ook nieuw \nsoort werk ontstaan. Daarom moeten we vol inzetten op onderwijs waarmee we mensen klaar \nmaken voor de toekomst. Dat vraagt een goede aansluiting tussen onderwijs en arbeidsmarkt, \nmaar ook m\u00e9\u00e9r onderwijs op de arbeidsmarkt. Ook de veranderende leeftijdsopbouw van \nde beroepsbevolking, de toenemende flexibilisering van loopbanen en arbeidsvraag vragen \nom betere mogelijkheden voor en verdere stimulering van loopbaanontwikkeling en om - en \nbijscholing, zodat duurzame inzet van (ook oudere) werknemers mogelijk wordt. We hebben \ndaar de afgelopen jaren stappen in gezet, maar er is nog veel te doen. Vooral mensen met een \npraktische opleiding hebben te weinig financi\u00eble middelen, mogelijkheden en tijd om bij te \nleren tijdens hun werkzame leven. Ook de coronacrisis draagt bij aan de noodzaak tot snelle \nomscholing. Dit moet aantrekkelijker en toegankelijker worden.\n",
  "Mbo in de lift\nNederland heeft een prachtig en sterk beroepsonderwijs. Het mbo zorgt ervoor dat onze meer \ndan noodzakelijke vakmensen goed worden opgeleid. De coronacrisis heeft laten zien dat onze \nsamenleving steunt en draait op onze vakmensen. Of dit nu in de zorg, kinderopvang, ict of \ntechniek is. Daarom moeten we ons beroepsonderwijs verstevigen en zo de kansen, waardering \nen talenten van mbo-studenten verder tot hun recht laten komen.\n",
  "\u2022 \nWe willen een einde maken aan rendementsprikkels in het mbo. Geen bekostiging meer \nop basis van behaalde diploma\u2019s, maar op basis van het hoogst haalbare niveau. We willen \nscholen ruimte geven om maatwerk te bieden, zodat scholen de mogelijkheid krijgen om alles \nin het werk te zetten om tot een studiesucces te komen. Een bindend studieadvies is hierbij \nniet passend en wordt afgeschaft. \n",
  "\u2022 \nEr komt maatwerk binnen de startkwalificatie. De huidige eisen van de startkwalificatie sluiten \neen deel van de mbo-2-studenten uit, vooral vanwege de generieke taal- en rekeneisen. Het \nrisico is dat jongeren zonder diploma de opleiding verlaten en daardoor minder kansen hebben \nop de arbeidsmarkt en in de maatschappij. Om dit te veranderen wordt maatwerk mogelijk in \ncombinatie met leermogelijkheden na het diploma. \n",
  "\u2022 \nDe schoolkosten voor minderjarige mbo-studenten worden geschrapt. \n",
  "\u2022 \nD66 wil iedere student een eerlijke kans op een opleiding geven. Onderwijsinstellingen moeten \nde ruimte krijgen om via maatwerk flexibel voortgang te bereiken met studenten. Alleen zo kan \nhet mbo inclusief worden en krijgen alle studenten een kans. \n",
  "\u2022 \nOp het mbo moeten alle vakken worden gegeven door een gekwalificeerde docent. De \nweg naar kwalificatie staat open voor zij-instromers en hybride docenten. Ook voor het vak \nburgerschap wordt op het mbo een bevoegdheid een vereiste. Dat kan zijn een bevoegdheid \nvoor maatschappijleer, geschiedenis, of omgangskunde. Voor docenten die al burgerschap \ngeven en dat willen blijven doen, wordt een versneld maatwerktraject mogelijk om de \nbevoegdheid te halen.  \n",
  "\u2022 \nDe samenwerking tussen mbo-instellingen en het voortgezet onderwijs en hbo wordt \nversterkt. Door een nauwere samenwerking wordt de overstap voor studenten ook \ngemakkelijker. \n",
  "\u2022 \nWe bevrijden het mbo van de doorgeslagen bureaucratisering. De urennorm wordt losgelaten \nen in overleg met de sector worden regels geruimd. Hierin staat de autonomie van de \nschool(leider) voorop om binnen duidelijke kwaliteitseisen en in het belang van de studenten \nte kunnen handelen. \n",
  "Beroepsonderwijs midden in de samenleving\nBedrijven, scholen, onderzoeksinstellingen en overheid zijn samen verantwoordelijk voor de \njuiste aansluiting tussen onderwijs en arbeidsmarkt. Wie van een beroepsopleiding komt, \nmoet een fatsoenlijke kans hebben op werk. Beroepsgericht onderwijs zal moeten inspelen \nop de veranderende samenstelling van de beroepsbevolking en moet zich ook richten op \nbekwaamheden en persoonlijke ontwikkeling, om op een veranderende arbeidsmarkt een flexibel \ncarri\u00e8repatroon te kunnen volgen. Andersom moeten werknemers gemakkelijk kunnen bijleren, \nzodat hun kennis en vaardigheden blijven aansluiten op de snel veranderende (technologische) \neisen op de werkvloer.\n",
  "\u2022 \nWe stimuleren regionale samenwerking tussen mbo-instellingen en bedrijven om \ndemografische krimp op te vangen, tekorten op de arbeidsmarkt op te lossen en studenten \neen duurzaam arbeidsperspectief te geven.Met keuzedelen en (deel)certificaten kunnen \neen hoop tekorten worden opgelost, op voorwaarde dat financieringsmogelijkheden hiertoe \nbekend zijn. \n",
  "\u2022 \nOpleidingen, bedrijven en overheid werken samen aan voldoende stageplaatsen en bbl-\nplekken (leerwerkplekken), met goede praktijkbegeleiders. \n",
  "studenten buiten hun netwerk en ontstaan er nieuwe contacten. \n",
  "\u2022 \nHet beroepsonderwijs moet toegankelijk zijn voor permanente educatie. Daarom is het goed \nals instellingen contact onderhouden met afgestudeerden. \n",
  "\u2022 \nMbo- en bbo-instellingen, agrarische scholen en vakscholen worden brede voorzieningen voor \nal het onderwijs dat zich richt op beroep, educatie en levenlangleren. Dit vergt flexibiliteit in \nonderwijstijden, moduleonderwijs en online leren. \n",
  "\u2022 \nGemeenten en provincies gaan meer leerwerktrajecten stimuleren met onderwijsinstellingen \nen bedrijven, zorginstellingen en andere relevante organisaties. \n",
  "\u2022 \nIn sommige gevallen zijn particulier gefinancierde onderwijs- en arbeidsmarktinitiatieven nodig \nom tekorten op de arbeidsmarkt op te vangen. In dat geval ondersteunen we deze initiatieven \nom op een goed haalbare manier onderdeel te worden van het publieke onderwijsstelsel. \n",
  "\u2022 \nWe versterken het imago van vakopleidingen, zodat meer jongeren bewust kiezen voor een \nvak. \n",
  "\u2022 \nWe maken een einde aan de ongelijkheid in de uitkering van kindertoeslag aan ouders van \nkinderen van 16 jaar en ouder. Ouders van jongeren die vanaf hun zestiende in het kader van \neen vakopleiding gaan werken, behouden de kindertoeslag. \n",
  "\u2022 \nStudenten worden hard geraakt door de Corona epidemie. Zij krijgen onder andere te maken \nmet minder contacturen, beperkte stagemogelijkheden en verminderde internationale \nkansen. Er zijn beperkte mogelijkheden voor herstel of reparatie binnen de beperkingen van \nstudiejaren en budgetten. Wanneer de corona crisis voorbij is wil D66 dat getroffen studenten \nde mogelijkheid in regels en budgetten krijgen om de verloren tijd en kansen in te halen.\n",
  "Een persoonlijk ontwikkelbudget voor iedereen\nEen nieuwe (deel-)opleiding op latere leeftijd volgen, zou net zo normaal moeten zijn als naar \nschool gaan wanneer je jong bent. Hoe sneller de wereld verandert, hoe noodzakelijker het is om \nmensen de kans te geven zich daarop voor te bereiden.\n",
  "\u2022 \nTijdens de vorige (economische) crisis hebben werkgevers te weinig ge\u00efnvesteerd in hun \nmensen, waardoor er aanzienlijke arbeidstekorten waren na de crisis. Van werkgevers mogen \nwe verwachten dat zij investeren in duurzame inzetbaarheid en begeleiding naar ander werk. \n",
  "\u2022 \nD66 vindt het slim en rechtvaardig om te zorgen dat elk kind kan rekenen op een stevige \nbasisinvestering in de eigen toekomst. Daarom willen wij verkennen hoe elk kind op de \nleeftijd van 16 jaar een ontwikkelingsbudget krijgt, te gebruiken voor onderwijs en in kansen \nop ontplooiing. Wanneer een kind een universitaire studie volgt blijft er nog een deel over. \nAndere kinderen stoppen eerder met school en starten eerder met werken. Voor hen blijft \neen groter deel van hun budget beschikbaar voor latere investeringen in erkende opleiding en \nontplooiing. De mogelijkheid bestaat om het budget uit te breiden met private aanvullingen. \n",
  "\u2022 \nHet zogenaamde STAP-budget is een belangrijk instrument voor omscholing. Dit zijn eigen \nmiddelen waarmee je je uit vrije keuze en buiten je werkgever kunt omscholen naar een ander \nberoep. In deze omscholing komt expliciet ruimte voor digitale vaardigheden. Er komt meer \npubliek aanbod via de mbo-instellingen, hbo-instellingen, agrarische scholen en vakscholen. \nWe nemen de maximum leeftijd voor het aangaan van een studielening weg. Iedereen mag in \nhet werkende leven drie jaar extra gebruik maken van de studielening. \n",
  "Kunst en cultuur zijn het fundament van onze beschaving. Kunst wordt gemaakt uit innerlijke \nnoodzaak, uit urgentie. Kunst en cultuur zijn bovendien de aanjager voor individuele en \nmaatschappelijke ontwikkeling. Iedereen zou daarom moeten kunnen genieten van een breed \naanbod van kunst en cultuur, van opera tot urban en van festivals tot kamermuziek. Makers van \nkunst en cultuur verdienen een betere maatschappelijke positie en meer waardering. Z\u00e9ker nu \nde coronacrisis de sector extra kwetsbaar heeft gemaakt. D66 staat voor een herwaardering \nvan de kunst- en cultuursector waarbij de gehele sector wordt betrokken.\n",
  "Het is het waard te investeren in kunst en cultuur\nDe Nederlandse kunst- en cultuursector is van hoog niveau. Nederlandse kunst, cultuur \nen erfgoed is wereldwijd bekend. Daarnaast zetten we ons in om de sector stabiel en \ntoekomstbestendig te maken. Dit doen we door de wankele financi\u00eble basis van de sector te \nversterken.\n",
  "\u2022 \nWe investeren in de kunst- en cultuursector. Rijkssubsidies worden verruimd voor alle \norganisaties. Ook lokale overheden krijgen voldoende geld voor hun cultuurbeleid. \n",
  "\u2022 \nIn landelijke culturele fondsen komt meer ruimte voor individuele kunstenaars en kleine \ncollectieven. Fondsen werken als aanjagers voor vernieuwende genres, experimenten en \ntalentontwikkeling. \n",
  "\u2022 \nHet systeem van subsidies is te ingewikkeld. Samen met de sector willen we dit eenvoudiger \nmaken en gebaseerd op vertrouwen. Hierbij kijken we ook naar de huidige eisen, zoals \nreisverplichtingen van instellingen, en verlenging van de subsidieperiode. \n",
  "\u2022 \nMet een overheidscampagne vergroten we de kennis over de culturele sector, het geefklimaat \nen fiscale maatregelen die de kunst en cultuursector stimuleren. \n",
  "\u2022 \nEr wordt een investeringsverplichting ingesteld voor de Nederlandse film en series, zodat \nde opbrengsten gebruikt kunnen worden om weer nieuwe content te kunnen maken. De \nverplichting geldt voor aanbieders die verdienen aan audiovisuele content (bioscopen, \nvideodiensten die per afgenomen productie afrekenen) en exploitanten die gewoonlijk al in \ncontent investeren (omroepen, videodiensten op abonnementsbasis). \n",
  "\u2022 \nModerne (pop- en urban)muziek wordt een eigen discipline in de Culturele Basisinfrastructuur. \nOp deze manier ontstaat een betere balans tussen klassieke en moderne muziekgenres. \n",
  "\u2022 \nBij de bouw van een publieke instelling wordt 1% uitgegeven aan kunst. \n",
  "\u2022 \nWe versterken Dutch Culture en culturele attach\u00e9s op de Nederlandse ambassades.  \nZo promoten we Nederlandse kunst en cultuur in het buitenland.\n",
  "Een sterke positie voor kunstenaars, culturele instellingen en ondernemers\nDe coronacrisis laat ook de kwetsbaarheid van de kunst- en cultuursector zien. De financi\u00eble \nsituatie van de sector is broos en kunstenaars verdienen vaak maar weinig geld. Kunstenaars in de \nvrije sector zijn te weinig in beeld. Het ondernemerschap van gesubsidieerde culturele instellingen \nwordt te weinig gezien. Dat moet anders. Niet alleen investeren we meer, ook wil D66 met betere \nrandvoorwaarden de sector financieel sterker maken. We willen eerlijkere beloning door te zorgen \ndat meer geld bij de makers zelf terechtkomt.\n",
  "\u2022 \nDe positie van zelfstandigen wordt verbeterd. Zie het hoofdstuk \u201cVoor een radicale \nverandering van werk en inkomen\u201d. \n",
  "\u2022 \nWerken onder eerlijke omstandigheden en tegen een redelijke vergoeding moet normaal \nworden. We geven de Fair Practice Code meer prioriteit, bijvoorbeeld bij subsidieaanvragen. \nWe maken hier ook extra financi\u00eble middelen voor vrij, zodat de implementatie niet ten koste \ngaat van het aanbod. Zo werken we ook aan professionalisering van de sector. \n",
  "\u2022 \nVoor alle culturele instellingen wordt het makkelijker om te lenen bij banken. De overheid kan \nhiervoor garant staan. \n",
  "\u2022 \nWe behouden het lage btw-tarief voor kunst en cultuur. \n",
  "\u2022 \nWe behouden de geefwet, als onderdeel van de giftenaftrek. Hiermee is het aantrekkelijk om \nkunst te doneren of sponsoren. We gaan de huidige bureaucratie die doneren moeilijk maakt \ntegen. Het stelsel van giftenaftrek zullen we waar mogelijk verbeteren, zodat donaties van \nburgers en bedrijven aftrekbaar blijven. \n",
  "\u2022 \nWe willen dat de culturele (vrije) sector een formele relatie krijgt met het ministerie van \nEconomische Zaken, naast de relatie met het ministerie van OC&W.\n",
  "Kunst en cultuur voor iedereen\nKunst en cultuur zijn van en voor iedereen. D66 wil dat iedereen op een laagdrempelige manier \nmet kunst en cultuur te maken kan krijgen. De praktijk laat zien dat dit nog niet voor iedereen \ngeldt. Het Nederlands cultuurbeleid moet erop gericht zijn dat kunst en cultuur voor mensen uit \nalle lagen van de samenleving beschikbaar is. Cultuuronderwijs krijgt op elke school dezelfde \nprioriteit. Bovendien werken we toe naar een meer diverse sector.\n",
  "\u2022 \nWe helpen scholen bij het opzetten van kunst- en cultuuronderwijs. Kunstenaars en (kleinere) \nculturele instellingen kunnen hiervoor ingezet worden. \n",
  "\u2022 \nKunst en cultuur is voor alle Nederlanders, met elke achtergrond. Overal, dus ook buiten de \nRandstad investeren we in de kunst- en cultuursector, net als lokale initiatieven om deelname \naan cultuur te stimuleren. \n",
  "\u2022 \nWe willen muziekscholen weer terug in onze samenleving. Wanneer ingebed in onze cultuur, in \nonze regio\u2019s, steden of dorpen, zoals bijvoorbeeld sportscholen of bibliotheken dat zijn, is voor \nieder kind of volwassene de drempel weer laag om zich te verrijken met het leren bespelen \nvan een instrument.\n",
  "De bibliotheek om de hoek\nD66 wil dat iedere Nederlander toegang heeft tot de bibliotheek en internet. Een bibliotheek \nstimuleert geletterdheid, taalvaardigheid, leesvaardigheid en digitale vaardigheden van \nvolwassenen en kinderen. De bibliotheek is een essentieel onderdeel van de ontwikkeling \nvan kinderen. Voor mensen in kansarme wijken is de bibliotheek een broodnodige \ninformatievoorziening en geeft de bibliotheek toegang tot internet. Het voortbestaan van \nbibliotheken staat op dit moment echter onder druk. Steeds meer bibliotheken verdwijnen. \nDaarom wil D66 zich inzetten voor voldoende aanbod van bibliotheken in elke gemeente.\n",
  "\u2022 \nIn elke gemeente wil D66 kwalitatief hoogstaand bibliotheekaanbod. In de bibliotheekwet \nkomt daarom de plicht voor elke gemeente om te zorgen voor een eigen openbare \nbibliotheekvoorziening. \n",
  "\u2022 \nDe landelijke overheid helpt gemeenten een eigen openbare bibliotheekvoorziening te \nrealiseren met extra budget als dat nodig is.\n",
  "Behoud het Nederlands erfgoed, vernieuw het perspectief\nBehoud van het Nederlands erfgoed lijkt vanzelfsprekend, maar dat is het niet. Ook ontstaat \nsteeds meer digitaal erfgoed. Met (digitaal) erfgoed houden we het verleden levend.  \nHet verhaal achter ons erfgoed helpt ons bij het begrijpen van onze geschiedenis en van elkaar. \nWat D66 betreft zet de overheid zich actief in om erfgoed zoals monumenten, stadsgezichten \nen natuurterreinen te behouden en onderhouden. Ook digitaal. Tot slot wordt het verhaal achter \nhet Nederlands erfgoed verteld, inclusief de zwarte bladzijdes zoals het koloniaal verleden. \nDe culturele sector wordt, net als de afgelopen jaren, gestimuleerd om de gehele Nederlandse \ngeschiedenis te onderzoeken, vertellen en tentoon te stellen.\n",
  "Ook bestaande (rijks)musea kunnen een bijdrage leveren. \n",
  "\u2022 \nSubsidieregelingen voor het behoud van erfgoed zijn versnipperd over verschillende \nbestuurslagen. Deze brengen we beter in overeenstemming. Zo worden ze beter gebruikt. \n",
  "\u2022 \nWe houden erfgoed levend door het actief te gebruiken. Bij restauraties van monumenten \nkomen meer financieringsmogelijkheden voor verduurzaming en toegankelijkheid. \n",
  "\u2022 \nWe subsidi\u00ebren het behoud, de zichtbaarheid en het gebruik van digitaal erfgoed. \n",
  "\u2022 \nEr komt \u00e9\u00e9n online platform waar alle Nederlandse erfgoedlocaties makkelijk te vinden \nzijn. In deze \u201cOpenbare Schatkamer\u201d vind je ook gedigitaliseerde vormen van kunst, zoals \nvoorstellingen en e-books. Zo verbreden we onze collectie en is het Nederlandse erfgoed  \nvoor iedere Nederlander vanuit huis beschikbaar.\n",
  "Auteursrecht is er voor auteurs en artiesten\nEen eerlijk deel van de opbrengsten uit intellectueel eigendom moet terechtkomen bij de makers. \nOok bij online publicaties. Het auteursrecht moet ervoor zorgen dat auteurs en artiesten ook \nmeedelen in de opbrengsten van hun werk. Bovendien wordt in het auteursrecht geregeld dat \nbeschermde werken toegankelijk blijven.\n",
  "\u2022 \nD66 is voorstander van aanscherping van het auteurscontractenrecht. De verruimde \ncollectieve licentieovereenkomst wordt wettelijk vastgelegd. \n",
  "Voor een radicale verandering van\nwerk en inkomen\n",
  "Nederland staat voor grote uitdagingen. Onze arbeidsmarkt, belastingen en sociale zekerheid \nmoeten radicaal veranderen als we willen dat zoveel mogelijk mensen een bestaan kunnen \nopbouwen en hun eigen leven kunnen inrichten. Dat was al zo voor de coronacrisis, maar geldt \nnu des te meer. In de afgelopen kabinetsperiode zijn al belangrijke stappen in de goede richting \ngezet. Met het pensioenakkoord worden de pensioenen persoonlijker en toekomstbestendig. \nDe verschillen tussen vaste en flexibele contracten zijn verkleind en het geboorteverlof is \nuitgebreid.\n",
  "Toch werd aan het begin van de huidige economische crisis snel duidelijk waar experts al geruime \ntijd voor waarschuwen: mensen met een flexibel arbeidscontract en een deel van de zelfstandigen \nzijn erg kwetsbaar als het slechter gaat met de economie of hun gezondheid. Onder meer uit \nde scherpe analyse van de commissie-Borstlap blijkt dat er te grote verschillen zijn gegroeid \ntussen verschillende contractvormen. Verschillen in juridische bescherming, sociale zekerheid en \nfiscaliteit. Voor de \u00e9\u00e9n is werk een bron van stabiliteit en kansen, voor de ander geeft het geen \nuitzicht op een vrijheid en zekerheid. Die ongelijkheid willen we bestrijden.\n",
  "Ook heeft Nederland een grote vermogensongelijkheid. De rijkste 10 procent bezit 66 procent van \nhet vermogen. Daarnaast leven ongeveer een miljoen mensen in armoede. Bij te grote verschillen \nin vermogen wordt onzekerheid erfelijk. Dat willen wij tegengaan: wij willen de armoede en \nproblematische schulden terugdringen en vragen van grote vermogens een extra bijdrage.\n",
  "Wij willen extra kansen en ondersteuning voor mensen die op achterstand staan. Onze stelsels \nvoor arbeidsmarkt, belastingen en sociale zekerheid moeten hiervoor grondig op de schop. We \nwillen een forse vereenvoudiging van het belasting- en toeslagenstelsel. Daarmee stoppen we \nhet complexe rondpompen van geld. In plaats van toeslagen, krijgt ieder Nederlands huishouden \neen korting op  de belasting. De laagste inkomens, die geen belasting betalen, krijgen dit bedrag \nuitgekeerd. Zonder formulieren, zonder voorschotten en dus zonder terugbetalingen en schulden.\n",
  "Een arbeidsmarkt die werkt voor iedereen\n",
  "De arbeidsmarkt is de afgelopen tijd op drift geraakt. De manier waarop we ons werkend leven \norganiseren is niet rechtvaardig. Er zijn nu te grote verschillen in zekerheid voor werkenden, \nlouter op basis van hun contractvorm. Wij willen iedereen de bescherming en zekerheden \nbieden die nodig zijn, met werkzekerheid voor iedereen als uitgangspunt.\n",
  "Hervorm de arbeidsmarkt!\nD66 wil de arbeidsmarkt hervormen zodat werk weer bijdraagt aan een waardig en vrij bestaan\nvoor iedereen. De wildgroei aan flexcontracten moet worden bestreden. Voor werkgevers moet \nhet aantrekkelijker worden om mensen weer in vaste dienst te nemen. Alle werkenden moeten \nfatsoenlijk beschermd worden tegen pech en risico. D66 wil dat iedereen perspectief heeft op \nwerk, dat werk ook echt loont en dat er mogelijkheden zijn om je verder te kunnen ontwikkelen.\n",
  "\u2022 \nWij vinden dat mensen zelf moeten bepalen hoe zij hun werkende leven inrichten; als \nwerknemer, als zelfstandige of als werkgever. In de praktijk zien wij echter grote verschillen \ntussen de verschillende arbeidsrelaties. Dat leidt tot problemen als schijnzelfstandigheid of \noneerlijke concurrentie. We verkleinen daarom de verschillen in de fiscaliteit en de sociale \nzekerheid tussen verschillende vormen van werk. Hierdoor wordt de aard van het werk \nbepalend voor de vorm van de arbeidsrelatie, in plaats van de kosten. Ook zorgt dit voor \nminder druk op de juridische kwalificatie van de arbeidsrelatie, waardoor de keuze van de \nwerkende in welke arbeidsrelatie hij wil werken meer centraal kan staan. \n",
  "\u2022 \nWe geloven in een sociaal stelsel dat alle werkenden de bescherming biedt die ze nodig \nhebben. Arbeidsongeschiktheid is een risico dat iedereen kan overkomen. We voeren een \nbetaalbare collectieve arbeidsongeschiktheidszekering in waaraan alle werkenden deelnemen. \n",
  "\u2022 \nZoals in het hoofdstuk 'Het einde van het toeslagenstelsel, naar een nieuwe start' staat, \nstreven we ernaar om op termijn ook de bijstand te vervangen door een verzilverbare \nheffingskorting die het sociaal minimum garandeert. Zo maken we het systeem \neenvoudiger, stoppen we met het complexe rondpompen van geld en zorgen we voor meer \ninkomenszekerheid voor iedereen. \n",
  "\u2022 \nWe verhogen het minimumloon met tenminste 10 procent. Zo gaat werken meer lonen. \nDe aan het minimumloon gerelateerde uitkeringen, zoals de bijstand en de AOW, laten we \ndeels meestijgen en zullen we niet laten verlagen. Zo kunnen mensen met een laag inkomen \ngemakkelijker hun rekeningen betalen en wordt het tegelijkertijd aantrekkelijker om te gaan \nwerken vanuit een uitkering. Als het effect op  de werkgelegenheid het toelaat, verhogen we \nhet minimumloon met 20 procent. Verder verhogen we het wettelijk minimumjeugdloon, zodat \niedereen vanaf 18 jaar recht heeft op het volledige minimumloon.  \n",
  "een opslag in op het minimumloon, zodat zij per uur meer gaan verdienen dan mensen met \neen vast contract. We zorgen dat uitzendkrachten en arbeidsmigranten zo veel mogelijk onder \ndezelfde voorwaarden werken als werknemers die in (vaste) dienst zijn. \n",
  "\u2022 \nWe verkorten de termijn van loondoorbetaling bij ziekte voor kleine en middelgrote werkgevers \nnaar \u00e9\u00e9n jaar. Het tweede jaar verzekeren we collectief. We verminderen hiermee de \nrisico\u2019s voor de werkgever. De re-integratieverplichtingen laten we beter aansluiten bij de \nmogelijkheden die werknemers daartoe hebben. \n",
  "\u2022 \nWe introduceren een publiek loket waar werkgevers en werknemers terecht kunnen met \nvragen over de interpretatie van arbeidswetgeving en bemiddeling bij geschillen hierover.  \nDit vergroot de kans dat werknemers gebruik maken van hun rechten. \n",
  "\u2022 \nWe verlagen de werkgeverspremies voor de laagste inkomens zodat het aantrekkelijker wordt \nvoor werkgevers om mensen die moeilijk aan het werk komen in dienst te nemen. \n",
  "\u2022 \nWe willen dat er meer aandacht komt voor de scholing van werkenden. Aan het begin \nvan deze eeuw besteedden we ongeveer 1,4 procent van het bbp aan ondersteuning en \nomscholing, nu 0,6 procent bbp. Hiervoor kijken we naar de mogelijkheid voor een individueel \nontwikkelbudget. Ook willen we dat sectorale opleidingsfondsen nog meer worden ingezet om \nook omscholing naar andere sectoren mogelijk te maken. \n",
  "\u2022 \nWe investeren in scholing en begeleiding voor mensen in de WW. Daarnaast verhogen we \nde WW- uitkering in de eerste maanden na ontslag, zodat het inkomensverlies in die periode \nwordt beperkt. Dit doen we budgetneutraal, door de WW-uitkering later in stapjes te verlagen. \nZo stimuleren we mensen snel een nieuwe baan te zoeken. \n",
  "\u2022 \nWe vergroten de mogelijkheden voor collectieve onderhandelingen voor zelfstandig \nondernemers, om tegenwicht te bieden aan de marktmacht van opdrachtgevers. \n",
  "\u2022 \nGoed opdrachtgeverschap wordt opgenomen in de wet, net als goed werknemer en goed \nwerkgever als wederkerige normen zijn vastgelegd in de wet. \n",
  "\u2022 \nBij een veranderende arbeidsmarkt hoort ook een veranderende polder. Wij vinden dat ook \nzelfstandigen een plek aan tafel verdienen in de Sociaal Economische Raad (SER).\n",
  "Perspectief op werk\nWie werkt, voelt zich beter. Werk biedt niet alleen bestaanszekerheid, het is ook een belangrijke \nbasis voor sociale contacten en individuele ontwikkeling. Iedereen heeft talent en we kunnen \nmeer doen om mensen de mogelijkheid te geven hun talent goed te benutten.\n",
  "\u2022 \nD66 wil de Participatiewet aanpassen zodat gemeenten de ruimte krijgen maatwerk te bieden \nbij de begeleiding van mensen in een uitkeringssituatie. Een gemeente moet de mogelijkheid \nhebben om de helpende hand te bieden. Tegelijkertijd blijft de mogelijkheid om verplichtingen \nop te leggen ook bestaan. \n",
  "\u2022 \nWe verruimen voor iedere bijstandsgerechtigde de mogelijkheid om tijdelijk tot minimumloon \nbij te verdienen naast de uitkering, om via deeltijdwerk de stap naar een reguliere baan te \nzetten. Ook moet het gemakkelijker worden om een opleiding te volgen of vrijwilligerswerk te \ndoen in de Participatiewet, als daarmee de kans op een duurzame baan groter wordt. \n",
  "De manier waarop we nu onze belastingen organiseren is nodeloos complex en ineffici\u00ebnt, \nen leidt vaak tot onrechtvaardige uitkomsten. Dat moet veranderen. D66 wil dat belastingen \nbijdragen aan een rechtvaardige economie. Een economie waarin werken loont en de vervuiler \nbetaalt. Een economie waarin mensen met een diepe beurs en veel vermogen meer bijdragen \naan de samenleving. En waarin ook bedrijven hun eerlijke deel aan belasting betalen.\n",
  "Het einde van het toeslagenstelsel, naar een nieuwe start\nHet toeslagenstelsel dat we nu hebben, is onnodig ingewikkeld en zorgt voor onrechtvaardige uit- \nkomsten. In het doolhof aan toeslagen worden jaarlijks miljarden rondgepompt. De afgelopen twee\ndecennia hield dit mensen tegen om (meer) te gaan werken. Het leidde tot een enorme \nadministratieve rompslomp waar mensen in verdwalen en tot problematische schulden die soms \nboven de ton uitstijgen. De \u2018toeslagen-affaire\u2019 liet bovendien zien hoe onschuldige mensen jaren \nmoesten vechten tegen onterechte boetes. Daarom wil D66 een nieuw stelsel dat eenvoudiger, \noverzichtelijk en rechtvaardig is.\n",
  "\u2022 \nWe voeren een inkomensonafhankelijke \u2018negatieve inkomstenbelasting\u2019 in. Ieder huishouden \nkrijgt een belastingkorting die in geld wordt uitgekeerd bij geen of te lage inkomsten. De \nhoogte van het bedrag is afhankelijk van hoe groot het huishouden is. Dit is de \u2018verzilverbare \nheffingskorting.\u2019 \n",
  "\u2022 \nMet de invoering van deze verzilverbare heffingskorting schaffen we de toeslagen af.  \nZo maken we het stelsel eenvoudiger en verminderen we het rondpompen van geld. \n",
  "\u2022 \nWe streven ernaar de negatieve inkomstenbelasting op termijn verder te verhogen en zo \neen steeds belangrijkere rol te geven in onze sociale zekerheid. Zo maken we het systeem \neenvoudiger, stoppen we met het complexe rondpompen van geld en zorgen we voor meer \ninkomenszekerheid voor iedereen. We kijken, zodra de effecten op overheidsfinanci\u00ebn en \neconomie dit toelaten en er geen grote negatieve effecten op werkgelegenheid zijn, hoe de \nverzilverbare heffingskorting kan worden verhoogd tot uiteindelijk het bestaansminimum, \nzodat bijvoorbeeld de studiefinanciering, de bijstand en de AOW er toenemend in kunnen \nopgaan. \n",
  "\u2022 \nMet de invoering van de verzilverbare heffingskorting verlagen we de inkomstenbelasting  \nen verhogen we de belastingen op vervuiling en vermogen. \n",
  "\u2022 \nOok huishoudens met een hoger inkomen krijgen recht op de verzilverbare heffingskorting, \nterwijl zij nu geen recht hebben op toeslagen. Dit trekken we recht door voor de \nhogere inkomens de tarieven van de inkomstenbelasting te verhogen voor de hoogste \ninkomensschijven, aftrekposten te versoberen en de AOW-premie verder te fiscaliseren.\n",
  "\u2022 \nWe maken kinderopvang gratis toegankelijk. Dit maakt het niet alleen voor ouders veel \neenvoudiger om werk en gezin te combineren, maar het zorgt ook voor betere kansen voor \nkinderen. Het voorkomt dat kinderen met een achterstand aan de basisschool beginnen.  \nDe kinderopvangtoeslag komt hiermee te vervallen.\n",
  "Rechtvaardiger belasten van vermogen\nNederland bevindt zich wereldwijd onder de koplopers vermogensongelijkheid. Veel welvaart \nbelandt in de handen van een te kleine groep. Dat is een onhoudbare realiteit voor wie een \nrechtvaardige samenleving met kansen voor iedereen nastreeft. Daarom wil D66 die welvaart \neerlijker verdelen door vermogen rechtvaardiger te belasten.\n",
  "\u2022 \nWe gaan vermogen in box 3 rechtvaardiger belasten, b\u00f3venop de bestaande heffingen. \nZolang een heffing op het daadwerkelijk rendement niet uitvoerbaar is, kiezen wij voor meer \nprogressiviteit in de tarieven in box 3. Voor het vermogen hoger dan 1 miljoen voeren we in \nelk geval een extra vermogensheffing in van 1 procent. Daarnaast werken we actiever aan een \ngeco\u00f6rdineerde aanpak van vermogensbelasting binnen de Europese Unie. \n",
  "\u2022 \nWe willen aanmerkelijk belanghouders in box 2 eerlijker belasten. Hun totale vermogen is \nenorm (\u20ac 400 miljard), maar binnen de populatie van aanmerkelijk belanghouders zeer scheef \nverdeeld. De huidige mogelijkheden tot belastinguitstel en andere fiscale voordelen werken \nbelastingontwijking in de hand. \n",
  "\u2022 \nOok willen wij een verruiming van de mogelijkheid voor gemeentes om zelf belasting te heffen, \nonder gelijktijdige verlaging van de inkomstenbelasting. Met deze verschuiving van landelijke \nbelastingen naar lokale belastingen vergroten we ook de mogelijkheid voor gemeenten om \neigen beleidskeuzes te maken. Dit versterkt de lokale democratie. \n",
  "\u2022 \nWij verhogen de tarieven in de erf- en schenkbelasting. We verkleinen het onderscheid tussen \nde verschillende categorie\u00ebn ontvangers. De tarieven worden progressiever, zodat over grote \nerfenissen relatief meer belasting wordt betaald. Zo zorgen we ervoor dat erfenissen en \nschenkingen niet onevenredig bij mensen terechtkomen die al relatief welvarend zijn. \n",
  "\u2022 \nVermogensongelijkheid moet bij het maken van overheidsbeleid goed in de gaten gehouden \nworden. Daarom willen we dat in de rijksbegroting het meerjareneffect van het overheidsbeleid \nop vermogensongelijkheid wordt weergegeven. Zo kan bijgestuurd worden wanneer het \nlopende beleid niet toereikend is om de vermogensongelijkheid te reduceren.\n",
  "iedereen publieke voorzieningen en profiteren bijvoorbeeld van investeringen in onderwijs en een \nprettige leefomgeving. Daarom willen wij dat bedrijven ook hun eerlijke deel aan belasting betalen.\n",
  "\u2022 \nDe oorzaken van belastingontwijking en -ontduiking moeten worden aangepakt. Zo pakken \nverschillen tussen belastingstelsels nu vooral goed uit voor de grootste vervuilers en \nsuperbedrijven met grote overwinsten. \n",
  "\u2022 \nD66 neemt de adviezen van de Adviescommissie belastingheffing multinationals over. \nDaarmee gaan grote internationale bedrijven eerlijker bijdragen. \n",
  "\u2022 \nWe willen meer Europese en internationale samenwerking om belastingontwijking te \nbestrijden. We pleiten voor een Europees belastingplan, waarin de lidstaten van de Europese \nUnie jaarlijks afspraken maken om schadelijke belastingconcurrentie te voorkomen, te zorgen \nvoor een minimum belastingniveau voor de winstbelasting en werken en ondernemen over de \ngrens makkelijker te maken. \n",
  "\u2022 \nWe maken het aantrekkelijker voor bedrijven om zich voor een groter deel met eigen  \nvermogen te financieren. Te veel schulden maken bedrijven financieel kwetsbaar als het \neconomisch tegenzit. \n",
  "Sneller uit de schulden\n",
  "Bijna een miljoen mensen in Nederland leeft in armoede. Een op de vijf huishoudens heeft \nproblematische schulden. Dit geldgebrek zorgt voor onzekerheid en stress. Schulden leiden er \nvaak toe dat mensen met genoeg inkomen toch niet rond kunnen komen. D66 wil de onvrijheid \ndie armoede en schulden veroorzaken hard bestrijden. We willen het aantal mensen in \narmoede de komende kabinetsperiode met tenminste de helft verminderen. We streven verder \nnaar een fundamentele herziening van de manier waarop we met schulden omgaan. Niet \ngebaseerd op nodeloos wantrouwen, maar op het menswaardig en zo effici\u00ebnt mogelijk helpen \nvan mensen in financi\u00eble nood.\n",
  "Wij vertrouwen erop dat gemeenten in staat zijn om de best passende maatregelen te bieden \nen zorgen dat ze hier toereikende budgetten voor hebben. We stimuleren gemeenten om \nnadrukkelijk te kijken naar de samenhang tussen werkloosheid, schulden, gezondheid en \ngezinssituatie. De inzet van mensen en geld moet erop gericht zijn om de maatregelen te \nnemen met de grootste positieve impact op de situatie. Het kwijtschelden of opkopen van een \nschuld kan er bijvoorbeeld voor zorgen dat er veel minder andere problematiek is in een gezin.\n",
  "\u2022 \nWe verhogen het minimumloon en uitkeringen in combinatie met de invoering van de \nverzilverbare heffingskorting. We toetsen de hoogte van uitkeringen periodiek om te bepalen \nof mensen er daadwerkelijk van rond kunnen komen. \n",
  "\u2022 \nWe zetten de \u2018Brede schuldenaanpak,\u2019 die zich richt op preventie van schulden en het \nondersteunen en ontzorgen van mensen met schulden, onverkort door. We zetten in op het \ntegengaan van laaggeletterdheid, als een belangrijk instrument om schulden tegen te gaan. \n",
  "\u2022 \nMensen met schulden krijgen elk jaar het wettelijk recht op een aflossingspauze van  \ntwee maanden. \n",
  "\u2022 \nWe richten een centraal geleid incassobureau in voor schulden bij de overheid \u00e9n semi-\noverheid. Dit moet geen nieuwe incassogigant worden, maar een sociale instelling die nauw \nverbonden is met de schuldhulpverlening en als hoofddoelstelling een duurzame financi\u00eble \ntoekomst nastreeft. \n",
  "\u2022 \nWe willen ervoor zorgen dat mensen die voor het eerst schuldenvrij zijn na een periode van \ndrie jaar ook weer de mogelijkheid krijgen om een hypotheek aan te gaan. Dit willen wij voor \nelkaar krijgen door de negatieve BKR-registratie, na het doorlopen van het wettelijke of het \nminnelijke traject, de eerste keer automatisch te laten vervallen. Dit om de kans om weer een \nhuis te kopen te vergroten. \n",
  "\u2022 \nWij voeren een keurmerk in voor bewindvoerders, zodat malafide bewindvoerders  \nworden geweerd. \n",
  "\u2022 \nWe verhogen de beslagvrije voet, zodat deze boven de armoedegrens van het Sociaal en \nCultureel Planbureau (\u2018niet-veel-maar-toereikendbudget\u2019) ligt. \n",
  "\u2022 \nWe ontmoedigen doorlopende leningen voor luxegoederen. De maximale wettelijk toegestane \nrente op kredieten, zoals creditcards en postorderkredieten, wordt structureel verlaagd. \n",
  "Kiezen voor pensioenen die van waarde blijven\n",
  "Ook na het werkend leven moeten mensen in vrijheid hun leven vorm kunnen geven naar \neigen inzicht. Dat recht hebben alle generaties, van jong tot oud. Pensioenen moeten daarom \ntoekomstbestendig zijn. Met het pensioenakkoord van 2020 wordt het pensioenstelsel \npersoonlijker, toekomstbestendig en biedt het een betere kans op een goed pensioen. D66 \nvoert het pensioenakkoord onverkort uit. Maar er kan nog meer gebeuren. D66 wil verder \nbouwen aan pensioenen die mensen keuzevrijheid \u00e9n zekerheid voor later geven. Dit zien wij in \nsamenhang met pensioen in natura.\n",
  "\u2022 \nWe verhogen de AOW-uitkering, in combinatie met het afschaffen van de toeslagen en de \ninvoering van de verzilverbare heffingskorting. Daarnaast krijgen alle gepensioneerden \u2013 ook \ndegene die nu geen recht hebben op toeslagen \u2013 de verzilverbare heffingskorting. Daarom \nvinden wij het rechtvaardig om de AOW-premie verder te fiscaliseren. \n",
  "\u2022 \nZoals in het 'Het einde van het toeslagenstelsel, naar een nieuwe start' staat, streven \nwe ernaar om op termijn ook de AOW-uitkering te vervangen door een verzilverbare \nheffingskorting die het sociaal minimum garandeert. Zo maken we het systeem \neenvoudiger, stoppen we met het complexe rondpompen van geld en zorgen we voor meer \ninkomenszekerheid voor iedereen. \n",
  "\u2022 \nWij willen dat het normaler en gemakkelijker wordt om na de AOW-leeftijd te blijven \ndoorwerken, zodat mensen die vitaal zijn en willen doorwerken daar ook de kans toe krijgen. \n",
  "\u2022 \nEen grote groep mensen bouwt verplicht meer vermogen voor hun pensioen op tijdens hun \nleven dan zij eigenlijk willen, terwijl ze juist in andere levensfases financieel krap zitten. Wij zijn \nvoorstander van een tijdelijke \u2018premievakantie.\u2019 Zo krijgen mensen de ruimte om bijvoorbeeld \neen deel van hun hypotheek af te lossen. Voorwaarde hierbij blijft dat mensen voldoende \npensioen opbouwen. \n",
  "\u2022 \nWe willen dat het naast aflossen ook gemakkelijker wordt om extra hypothecair te lenen, ook \nnadat mensen al met pensioen zijn gegaan, zodat gepensioneerden de waarde van hun huis \nkunnen gebruiken. \n",
  "\u2022 \nWe willen de invloed van deelnemers binnen het pensioenfonds vergroten. Het nieuwe \npensioencontract maakt de al langer nodige modernisering en democratisering van \npensioenfondsen extra urgent. Daarbij kunnen de deelnemers ook invloed uitoefenen  \nop het beleggingsbeleid van hun pensioenfonds zodat zij bijvoorbeeld kunnen bepalen  \ndat het fonds alleen duurzaam belegt.  \n",
  "mensen met een onvolledige AOW-opbouw altijd een AIO-uitkering krijgen. We versoepelen de \nregels van deze uitkering, bijvoorbeeld door niet te controleren op vakanties. \n",
  "Wonen in een duurzaam Nederland\n",
  "We leven in een van de dichtstbevolkte gebieden ter wereld. Dat betekent dat we keuzes \nmoeten maken. D66 wil meer ruimte voor huizen, mobiliteit \u00e9n natuur, waardoor er minder \noverblijft voor landbouw. Want mensen zijn vrij als ze de ruimte hebben. Als ze in een land \nwonen dat niet door droogte en overstromingen geteisterd wordt. Als hun leefomgeving \nschoon is en genoeg natuur biedt. Als ze een fijne plek hebben om te wonen, werken en  \nsamen te zijn.\n",
  "Klimaatverandering is de grootste uitdaging van onze tijd. In steden en dorpen lopen de \ntemperaturen verder op en we zien steeds vaker wateroverlast door extreme regenval. Droogte \nmaakt de landbouw en natuur steeds kwetsbaarder. Luchtvervuiling veroorzaakt 12 duizend \nvroegtijdige sterfgevallen per jaar. En door stijging van de zeespiegel komt ons land steeds verder \nonder zeeniveau te liggen. Het is onze plicht naar jongeren en toekomstige generaties om hier iets \naan te doen.\n",
  "Alleen samen met Europa en de wereld kunnen we klimaatverandering terugdringen. Door als \nNederland voorop te lopen, cre\u00ebren we nieuwe kansen. Er komen nieuwe banen in een groene\nindustrie. Mensen kunnen hun eigen energie opwekken. Voor een duurzame toekomst moeten \nwe andere keuzes maken: meer openbaar vervoer en elektrisch personenvervoer en onze huizen \ngaan van het gas af. Grondstoffen gaan we hergebruiken, repareren en recyclen. Speerpunt daarin \nis een transitie naar kringlooplandbouw en een einde aan de bio-industrie. Een fijne, groene \nomgeving met bomenrijen, parkjes en natuurgebieden houdt de temperatuur en overtollig water in \nbedwang. Zo kan de natuur zich herstellen en maken we Nederland \u2018klimaat-klaar.\u2019\n",
  "Er is een schreeuwend tekort aan betaalbare woningen. We zijn met steeds meer mensen en \nwe wonen steeds ruimer in kleinere huishoudens. Ondanks dat prijzen de pan uit rijzen, wordt \ner nog steeds niet genoeg gebouwd. En als er al gebouwd wordt, zijn het met name dure \ngezinswoningen. Een veranderende samenleving heeft andere woonwensen. Wanneer je als \njongere uit huis wil, of als oudere kleiner wilt wonen, moet je lang zoeken. Er moet meer gebouwd \nworden, juist voor deze groepen.\n",
  "We gaan een miljoen nieuwe huizen bouwen\n",
  "Wij willen v\u00f3\u00f3r 2030 meer dan een miljoen huizen bouwen. Dat is de enige manier om aan de \ngroeiende vraag te voldoen. Vooral voor mensen met een middeninkomen is er een groot tekort \naan betaalbare woningen. Nu bouwen we vooral binnen steden en de gemeenten daaromheen, \nwaar al goede aansluitingen op het openbaar vervoer zijn. Maar dit lost niet alle vraag op. \nDaarom moeten we ook bouwen op nieuwe plekken, zonder schade toe te brengen aan de \nnatuur. Daarom komt er \u00e9\u00e9n ministerie van wonen, ruimtelijke ordening en milieu. We zorgen \ndat deze nieuwe wijken uitstekend bereikbaar zijn. Nieuwe huizen worden energiezuinig (nul \nop de meter of beter) en bieden ruimte aan een groeiende groep alleenstaanden. Daarnaast zet \nD66 vol in op een eerlijkere woningmarkt. We verkleinen de ongelijkheid tussen huiseigenaren \nen diegenen die geen betaalbaar huis kunnen vinden.\n",
  "Een betaalbaar huis voor iedereen\nWij willen het bouwen van nieuwe woningen versnellen. Daarom werken we samen met provincies \nen gemeenten om voldoende bouwlocaties te vinden. Nieuwe huizen bouwen we zoveel mogelijk \nbinnen de bebouwde kom. Zo slaan we twee vliegen in \u00e9\u00e9n klap: we hebben meer ruimte voor \ngroen en werken aan sterkere dorpskernen en binnensteden. Bovendien zijn ze beter bereikbaar \nmet de fiets en openbaar vervoer.\n",
  "\u2022 \nWe bouwen in eerste instantie binnen de bebouwde kom. Daar zijn voorzieningen en \nopenbaar vervoer al aanwezig. Om te zorgen dat dit niet stil komt te liggen als het economisch \nslechter gaat, komt er een crisisbouwfonds dat de ontwikkeling van bouwlocaties financieel \nondersteunt. Daar kunnen ook private investeringen zich bij aansluiten. \n",
  "\u2022 \nDaarnaast willen we de naoorlogse wijken een nieuwe sociale en economische impuls  \ngeven door projectontwikkelaars en gemeenten meer ruimte te geven voor het ontwikkelen  \nen bouwen van hoogwaardige woningen en (groen)voorzieningen waar de hele buurt van  \nkan profiteren. \n",
  "\u2022 \nEr is ook stadsuitbreiding nodig. We zetten in op grote nieuwe woningbouwprojecten in \nAlmere Pampus, voormalig vliegveld Valkenburg, Utrecht, tussen Rotterdam en Den Haag, bij \nNijmegen en Arnhem en in Noord-Brabant. Zulke grote nieuwe bouwlocaties zijn hard nodig \nom de druk op de woningmarkt in de Randstad weg te nemen. \n",
  "\u2022 \nStikstofvervuiling dreigt een rem op de woningbouw te zetten. D66 is bereid om waar nodig \nde uitstoot van landbouw, industrie of verkeer terug te dringen om woningbouw mogelijk te \nmaken, waarbij deze bouw wel zo duurzaam mogelijk gedaan dient te worden. \n",
  "\u2022 \nEen nieuw ministerie van Wonen, Ruimtelijke Ordening en Milieu is belangrijk om te bepalen \nwaar grote nieuwbouwlocaties komen met goede OV-aansluiting en om belemmeringen voor \nde bouw, zoals stikstof, te verhelpen. De minister kan lokale overheden ondersteunen en een \nstok achter de deur zijn als doelen niet worden gehaald. \n",
  "\u2022 \nVeel stadswijken en dorpen hebben een tekort aan een- en tweepersoonswoningen voor \nbijvoorbeeld stellen zonder kinderen, alleenstaande ouders, singles, senioren of mensen met \neen beperking. Door meer huizen te bouwen voor andere levensfasen en woonbehoeftes, \nkomen er meer gezinswoningen beschikbaar en bevorderen we de doorstroming.. Hier moet \nook net buiten de bebouwde kom plaats voor zijn. \n",
  "\u2022 \nWe stimuleren groepswoonvormen en eigen initiatief voor woningen, zoals woonco\u00f6peraties \nen collectief particulier opdrachtgeverschap. Verschillende gezinsvormen hebben \nverschillende woonwensen en daar komen we graag in tegemoet. Om een bouwvergunning \nen hypotheek bereikbaar te maken voor woongroepen biedt de overheid hulp met een \ngarantstelling en kennis over collectief wonen. \n",
  "\u2022 \nInvesteringen in OV-verbindingen en groen zorgen voor een waardestijging van de grond en \ngebouwen in de buurt. We voeren een gemeentelijke heffing op planbaten in; een percentage \nvan de waardestijging van de grond als die een bouwbestemming krijgt. Als de gemeente \nmeeprofiteert, komt nieuwbouw sneller van de grond. \n",
  "\u2022 \nIn steden is het moeilijk gebieden te (her)ontwikkelen doordat er vaak veel grondeigenaren \nbetrokken zijn. D66 wil, net zoals in landelijk gebied, ook binnen de bebouwde kom verplichte \nherverkaveling mogelijk maken. Daarbij is van belang dat minimaal twee derde van de \neigenaren voor is en dat alle eigenaren goede rechtsbescherming hebben.\n",
  "Een eerlijke woningmarkt\nHet is tijd voor een grondige herziening van de fiscale en financi\u00eble regelingen voor woningen. \nSubsidies en belastingvoordelen op koopwoningen drijven de huizenprijzen op, waardoor een \nnieuwe huizenbubbel dreigt. Daarnaast verdringen ze de bouw van betaalbare huurhuizen en \nweerhouden ouderen ervan om te verhuizen naar een passende woning. \n",
  "\u2022 \nWij schaffen het toeslagenstelsel af, inclusief de huurtoeslag. Daarvoor in de plaats komt de \nverzilverbare heffingskorting; een negatieve inkomstenbelasting voor iedereen. We houden \ndaarbij rekening met mensen die nu een relatief hoge huur betalen. Door de korting te baseren \nop de grootte van het huishouden in plaats van de huursom draagt het eraan bij dat mensen \neen passende woning kiezen. \n",
  "\u2022 \nWe willen dat de werkelijke lasten van studieschulden worden gerekend bij het berekenen van \nde maximale hypotheek. Nu wordt gerekend met een rente van 4 procent, terwijl de werkelijke \nrente veel lager ligt. \n",
  "\u2022 \nNaast een plek om fijn te wonen, is een koophuis voor veel mensen ook een belangrijk \nonderdeel van hun vermogen. Nederland heft relatief veel belasting op werk en weinig \nbelasting op vermogen, terwijl de vermogensongelijkheid groot is. Daarom laten we het \neigenwoningforfait progressief oplopen, terwijl de inkomstenbelasting naar beneden gaat. \n",
  "\u2022 \nWe stimuleren de financiering van duurzame huizen. Voor het bepalen van de maximale hoogte \nvan de hypotheek moet worden gekeken naar de totale woonlasten, inclusief energielasten. \n",
  "\u2022 \nWij schaffen de belastingvrijstelling op de schenkbelasting bij het kopen van een huis af. Met \ndeze vrijstelling bevoordeelt de overheid kinderen van rijke ouders op anderen. Op een eerlijke \nwoningmarkt met gelijke kansen hoort deze belastingvrijstelling niet thuis. \n",
  "\u2022 \nMensen met een beperking of chronische ziekte wonen vaak samen met anderen, die voor \nhen (mantel)zorgen. Door het samenwonen krijgen mensen minder bijstandsuitkering vanwege \nde kostendelersnorm. Zij worden financieel gestraft, omdat zij samenwonen vanwege de \n(mantel)zorg die nodig is. D66 wil daarom de kostendelersnorm afschaffen voor huishoudens \nwaar huisgenoten, partners of familieleden (mantel)zorgen.\n",
  "Meer betaalbare huurwoningen\nHuisvesting is een fundamenteel recht en een publieke taak. Daarom zorgen we voor meer \nbetaalbare huurwoningen. Meer bouwen lost de problemen op de korte termijn niet op. Daarom \nnemen we maatregelen om excessieve prijsstijgingen en andere uitwassen te voorkomen. We \npakken malafide verhuurders aan.\n",
  "\u2022 \nWe geven woningcorporaties financi\u00eble ruimte om extra te bouwen. De verhuurdersheffing \nveranderen we in een verplichte bijdrage aan een corporatiefonds die gerelateerd is aan de \ngemiddelde huurprijzen in hun woningbestand. Corporaties kunnen hiermee nieuwe woningen \nbouwen en bestaande woningen verduurzamen. \n",
  "\u2022 \nWe pakken scheefhuren aan, zodat sociale huurwoningen beschikbaar blijven voor hen die het \nnodig hebben. Huishoudens die twee jaar op rij meer verdienen dan het inkomensplafond voor \nsociale huur gaan geleidelijk voor hun woning een marktconforme huurprijs betalen. \n",
  "\u2022 \nScheef wonen gaat ook om mensen die klem zitten in een woning die te groot is, of niet \naangepast aan een beperking. Woningcorporaties moeten het voor huurders makkelijker \nmaken om een grote woning te verlaten voor een kleinere. Deze huurders krijgen voorrang op \nwoningen, uitzonderingen op de inkomenseis en financi\u00eble tegemoetkoming van de corporatie. \n",
  "\u2022 \nWe beperken wettelijk de jaarlijkse huurstijging, ook in de vrije sector en verhuurders mogen \neen inkomenseis stellen van maximaal driemaal de huur. Gemeenten krijgen de mogelijkheid \nom de aanvangshuur, zelfbewoning en een maximum aan tijdelijke huurcontracten in een wijk \nte reguleren. Zij krijgen ook geld en instrumenten om te controleren op goed verhuurderschap \nen excessieve huurprijzen. Ook de huurcommissie wordt versterkt om op excessen toe te zien. \n",
  "\u2022 \nNiemand hoeft in Nederland op straat te leven. We zorgen samen met gemeenten voor \neen buffer van flexibele woningen voor daklozen. Opvanglocaties worden zelfstandige \nwoonunits. Gemeenten krijgen extra budgetten voor opvang en begeleiding. We willen ook \neigen woonoplossingen maximaal tegemoetkomen, zoals inwonen of tijdelijk wonen in een \nvakantiehuisje.\n",
  "Innovatief bouwen in gemengde wijken\nD66 wil gemengde wijken met huizen voor verschillende doelgroepen. Door flexibel te bouwen \nkunnen we inspelen op een veranderende vraag; zo werken we sinds de coronacrisis steeds meer \nop afstand. Wonen, werken, horeca, groen en voorzieningen, waaronder openbaar vervoer en zorg \nen welzijn, moeten veel meer samengebracht worden voor levendige en leefbare buurten, ook \nmet het oog op een vergrijzende samenleving. We willen dat het mogelijk is in je eigen buurt, in \nelke levensfase, een geschikte woning te vinden. We kunnen sneller, beter en goedkoper huizen \nbouwen als we ze in een fabriek bouwen. En als je gezinssituatie verandert, moet je makkelijk \neen kamer kunnen toevoegen of weghalen. Wij stimuleren innovaties, die het ook beter mogelijk \nmaken om materialen te hergebruiken.\n",
  "\u2022 \nWe willen dat onderdelen van woningen los van elkaar gebouwd kunnen worden. Nieuwe \nconstructies worden zo ontworpen dat woningen makkelijk kunnen worden verbouwd \nof uitgebreid. Hiervoor passen we bouwregelgeving aan. Voor overheidsgebouwen en \ncorporatiewoningen stimuleren we dat gebouwdelen in en uit elkaar kunnen worden gehaald \nzonder dat ze beschadigen. \n",
  "\u2022 \nWe maken het makkelijker om functies van panden te combineren of te veranderen. Inspelen \nop een veranderende vraag gaat leegstand tegen. \n",
  "\u2022 \nDe overheid neemt in al haar aanbestedingen in de bouw en infrastructuur vanaf 2023 \ncirculaire principes mee. \n",
  "\u2022 \nD66 streeft uiteindelijk naar klimaatneutrale bouw en bouwstoffen. Producenten worden \nverantwoordelijk voor de verduurzaming van de belangrijkste bouwmaterialen. We zullen \nbouwmaterialen uit hernieuwbare bio-based bronnen (zoals hout en CLT) stimuleren. We \nwerken met de sector aan een uniforme meetmethode voor circulariteit. \n",
  "\u2022 \nNieuwe en innovatieve bouwbedrijven moeten net als andere bouwbedrijven toegang krijgen \ntot garantstellingsfondsen. \n",
  "\u2022 \nMilieueisen voor nieuwe woningen, kantoren en andere bedrijfsgebouwen (MPGs) leggen de \nlat te laag. We scherpen eisen voor energie- effici\u00ebntie, milieu en circulariteit sneller aan en \nlaten die voor ook gelden voor grootschalige renovaties. \n",
  "\u2022 \nLoodhoudende pijpen horen niet thuis in onze gebouwen. Vanaf 2025 wordt sanering verplicht \nbij verkoop van woningen en per 2030 voor alle woningen. \n",
  "\u2022 \nBij de bouw van nieuwe projecten en bij renovatieprojecten wordt actief rekening gehouden \nmet de leefgebieden van dieren in en rondom gebouwen. \n",
  "\u2022 \nWe voeren de bebouwde leefomgeving zoveel mogelijk \u2018klimaatbestendig\u2019 uit, door \nklimaatadaptieve maatregelen te nemen, waaronder wij zeker verstaan het vergroenen van de \nleefomgeving en het zoveel mogelijk afkoppelen van hemelwaterafvoeren van het rioolstelsel, \nzeker in de buitenwijken.\n",
  "Van krimpgebieden naar nieuwe groeigebieden\nIn delen van het land trekken er steeds meer mensen weg. Dit zorgt voor een negatieve spiraal, \nwaarbij voorzieningen verdwijnen en dorpen steeds minder aantrekkelijk worden. Tevens zijn er \nregio\u2019s waar dit dreigt te gebeuren (anticipeer gebieden). Dit tij willen we keren.\n",
  "\u2022 \nDe huisarts, thuiszorg en basisschool zijn onmisbaar in de buurt. Op plekken in Zeeland, \nLimburg, Friesland en Groningen zien we die nu verdwijnen. We behouden basisvoorzieningen \nin krimpgebieden met aanvullende financiering waaraan de overheid en gebruikers gelijke \ndelen bijdragen. \n",
  "dorpscentrum, zodat er kleinere maar sterkere dorpen overblijven. Tevens is er bijzondere \naandacht voor jongeren en gezinnen met kinderen. Wanneer de jeugd vertrekt wordt het \nproces onomkeerbaar. \n",
  "\u2022 \nWij willen dat er overal in Nederland binnen 15 kilometer een OV-hub is waar van \u2019s ochtends \nvroeg tot middernacht twee keer per uur gereden wordt. Daarbij kijken we niet alleen naar \nstandaard buslijnen, maar ook naar innovatieve oplossingen als mobility as a service. \n",
  "Strijden voor een beter klimaat\n",
  "Iedereen krijgt te maken met klimaatverandering, ook wij in Nederland. Nu al overstromen onze \nkelders op het ene moment, terwijl er het volgende moment extreme droogte is. Het regent \nweerrecords. Wetenschappers waarschuwen steeds luider: we moeten ernaar streven dat \nde aarde niet meer dan anderhalve graad opwarmt. Dat hebben we ook afgesproken in het \nKlimaatakkoord van Parijs. D66 heeft gestreden voor een nationaal klimaatakkoord. Daarmee \nleveren we onze bijdrage aan een wereldwijde uitdaging. Maar alleen komen we er niet. We \nwerken samen met andere Europese landen in de Green Deal aan een groen herstel na de \ncoronacrisis. We pakken als handelsland de kansen om klimaatverandering aan te pakken en \ntegelijk banen te cre\u00ebren in een groene economie.\n",
  "Steeds meer mensen en bedrijven gaan bewust om met hun klimaatimpact. Er ligt een taak \nvoor de overheid om de leiding te nemen en te helpen, zodat iedereen mee moet en ook k\u00e1n \ndoen. Zoals we in het verleden ook hebben gedaan met de bouw van dijken, spoorwegen \nen windmolens. Door heldere doelen te stellen. Door een deel van de risico\u2019s te dragen van \nenergieopwekking en infrastructuur aan te leggen. Door de groene keuze voor iedereen de \nlogische keuze te maken: makkelijk en goedkoop. En door inwoners mee te laten praten, \nbeslissen en profiteren.\n",
  "Ambitieuze klimaatdoelen: 60% CO2-reductie in 2030\nMet hulp van D66 heeft Nederland als \u00e9\u00e9n van de eerste landen ter wereld een klimaatakkoord \nbereikt. Daarmee hebben we een grote stap gezet naar een klimaatneutraal Nederland in 2050. \nWe werken door om deze plannen uit te voeren. De coronacrisis is geen excuus om het klimaat te \nverwaarlozen; D66 staat voor duurzaam herstel.\n",
  "Klimaatverandering is een mondiaal probleem dat we samen moeten aanpakken. De opgetelde \nklimaatplannen leiden nu tot 3,2 graden opwarming, terwijl we in het Klimaatakkoord van Parijs \nhebben afgesproken om onder de anderhalve graad te blijven. Er moet dus echt een schep \nbovenop.\n",
  "\u2022 \nWe hebben met de Europese Green Deal ruimte voor aanvullend klimaatbeleid, op basis van \ninternationale afspraken. Wij willen dat in Nederland en de hele EU de CO2-uitstoot in 2030 \nmet tenminste 60 procent is verminderd ten opzichte van 1990. Verder willen we ook een \nEuropees doel voor 2040: 75 procent CO2-reductie. \n",
  "\u2022 \nEen Klimaatautoriteit draagt bij aan een langetermijnvisie voor het opgestelde klimaatbeleid \nen de klimaatverdragen. Deze autoriteit onderzoekt patronen binnen de overheid die \nklimaatdoelstellingen, die door de overheid zijn opgesteld, tegenspreken of dwarsbomen. De \nKlimaatautoriteit moet toezien op de uitvoering van de klimaatmaatregelen. Hiermee worden \nde checks en balances op het gebied van klimaatbeleid verbeterd.\n",
  "Groene keuzes gaan lonen\nOm de gezamenlijke doelen te halen, moet vervuiling een realistische prijs krijgen. D66 kiest voor \neen verschuiving van belasting op arbeid naar belasting op vervuiling. Zo gaat de groene keuze \nlonen en wordt werken aantrekkelijker. D66 wil dat Nederland een voortrekkersrol neemt in Europa \nom vervuiling te beprijzen. We introduceren daarom als eerste land ter wereld een CO2-heffing \nvoor de industrie. Als er Europese afspraken over ambitieuze heffingen worden gemaakt, kunnen \ndie nationale belastingen vervangen.\n",
  "\u2022 \nWe scherpen de nationale CO2-heffing stapsgewijs, volgend aan de verhoogde \nklimaatdoelstelling aan tot minimaal 150 euro per ton CO2 in 2030 en we voeren een generieke \nheffing in voor de industrie van minimaal 10 euro per ton CO2 die jaarlijks oploopt. Verder zal \nook de uitstoot van andere luchtvervuiling belast worden. Met de opbrengst verlagen we de \nbelasting op werk en financieren we CO2-reducerende technieken in de industrie. We willen \nweglek naar het buitenland voorkomen en ondersteunen het bedrijfsleven bij het investeren in \ntechnieken om uitstoot te verminderen.  \n",
  "\u2022 \nWe bouwen vrijstellingen en uitzonderingen op de water- en energiebelasting af, net als \nsubsidies op fossiele projecten. We bouwen ongelijkheid tussen groot- en kleinverbruikers \nvan energiebelasting af. De belasting op aardgas gaat verder omhoog ten opzichte van \nelektriciteit, zodat de energiebelasting meer in lijn komt met de veroorzaakte klimaat- en \nmilieuschade. \n",
  "\u2022 \nIn Brussel zetten we in op het versneld en volledig afschaffen van gratis emissierechten.  \nMeer sectoren gaan onder het emissiehandelssysteem vallen, waaronder de landbouw.  \nOok zetten we in op een ambitieuze Europese CO2-heffing die op termijn de nationale CO2-\nheffing zal vervangen. De boetes op overschrijding van uitstootrechten moeten omhoog. \n",
  "\u2022 \nD66 gelooft dat de toekomst van het duurzaamheidsbeleid werkelijk mondiaal is. We willen \ndaarom onderzoeken of het huidige Europese emissie-handelssysteem verbonden kan worden \nmet soortgelijke cap-and-trade systemen buiten de EU zoals in de staat Californi\u00eb. \n",
  "\u2022 \nWe steunen de invoering van een CO2-tarief aan de Europese grens, zodat bedrijven van \nbuiten de EU op dezelfde klimaatvoorwaarden concurreren op de Europese markt. \n",
  "op vlees. Zo worden de werkelijke kosten voor het milieu, de natuur en de luchtkwaliteit \nmeegerekend in de prijs. Met de opbrengsten stimuleren we de omslag naar \nkringlooplandbouw en een gezond voedingspatroon door stimulering van schoolfruit en \ngezonde schoollunches. \n",
  "\u2022 \nD66 staat voor klimaatrechtvaardigheid. D66 wil een rechtvaardige en eerlijke omslag.  \nHet mag niet zo zijn dat de rekening van verduurzaming onevenredig bij de armste mensen \nkomt te liggen, of dat zij blijven zitten met de laatste fossiele problemen.\n",
  "De industrie wordt groen\nWe helpen de industrie om sneller te verduurzamen. Dit doen we door partijen bij elkaar \nte brengen en zeker te stellen dat tijdig voldoende duurzame energie wordt opgewekt, \ngetransporteerd en gebruikt. De overheid zal een deel van risico\u2019s moeten dragen van \ninvesteringen in energieopwekking en opslag. We steunen bedrijven bij groene investeringen.\n",
  "\u2022 \nWe stimuleren pionierende projecten, zoals voor het produceren van groene waterstof en de \nelektrificatie van industri\u00eble processen. \n",
  "\u2022 \nWe investeren in technieken die de CO2-uitstoot op korte termijn verlagen, zoals afvang en \nopslag van CO2, bijvoorbeeld bij de productie van blauwe waterstof. \n",
  "\u2022 \nWe investeren in opschalen van elektrificatie en hybride systemen in de industrie voor \ngrootschalige productie van hoge temperatuur warmte en opwaarderen van restwarmte. \n",
  "\u2022 \nWe passen wetten en regels aan die partijen hinderen in het tijdig investeren voor de \nenergietransitie. \n",
  "\u2022 \nDe industrie moet samenwerken om de omslag te maken naar elektriciteit, afvang van CO2, \nen de inzet van beiden voor de productie van basischemicali\u00ebn zoals waterstof, methanol \nen mierenzuur. Subsidies voor energiebesparende innovaties moeten ook voor consortia \nvan samenwerkende bedrijven beschikbaar worden. Hier liggen kansen voor de grote \nindustriegebieden in Zeeland, Chemelot in Limburg, Eemshaven-Delfzijl-Emmen, Rotterdam-\nMoerdijk en het Noordzeekanaalgebied in Noord-Holland, maar ook voor kleinere clusters. \n",
  "Iedereen moet mee kunnen doen\nDe klimaatopgave is de grootste maatschappelijke uitdaging van onze tijd. Daarom verdient het \nalle aandacht in de Tweede Kamer, het hart van de politiek. Na het sluiten van het klimaatakkoord \nzijn nu burgers en volksvertegenwoordigers aan de beurt om te debatteren over de keuzes rond \nverduurzamen. We willen een eerlijke en rechtvaardige omslag, waarbij iedereen mee kan komen. \nBij de omslag staat meedenken, meepraten en meeprofiteren voor D66 centraal.\n",
  "\u2022 \nJongeren leven in de wereld die wij achterlaten. We voeren een \u2018generatietoets\u2019 in om de stem \nvan volgende generaties actief te betrekken in het klimaatdebat. \n",
  "\u2022 \nWe vragen een burgerforum om mee te denken over keuzes in de klimaattransitie. \n",
  "\u2022 \nWe leunen minder op staatscommissies en de polder. Nieuwe akkoorden voor het klimaat, \nmilieu en biodiversiteit worden in de Tweede Kamer en het Europees Parlement bereikt.\n",
  "Investeer in de groene banen van de toekomst\nDe energietransitie zal leiden tot een verlies aan fossiele banen, maar brengt een enorm \npotentieel aan nieuwe groene banen met zich mee. Denk aan technici als monteurs, installateurs, \nbouwkundigen en elektriciens. D66 wil dat iedereen mee kan doen. Door middel van om- \nen bijscholing worden werknemers uit de fossiele industrie kansen geboden in de schone \nmaakindustrie van de toekomst. Goed opgeleide vakmensen zijn cruciaal voor een geslaagde \nenergietransitie.\n",
  "\u2022 \nD66 wil dat mbo\u2019s, hogescholen en universiteiten kunnen meepraten en meedenken met  \nde lokale, nationale en Europese klimaatplannen. In het onderwijs worden de vakmensen van \nde toekomst opgeleid. \n",
  "\u2022 \nWerkgevers worden gestimuleerd om bij- en omscholing aan te bieden aan hun werknemers. \n",
  "\u2022 \nBij sluiting en afschaling van fossiele industrie\u00ebn denken de overheden samen met de sociale \npartners mee over een sociaal plan om werknemers naar een nieuwe baan te begeleiden. \n",
  "\u2022 \nWe zetten in op een Schoon Water Akkoord en Geluidshinder Akkoord met provincies en \ngemeenten. Net als met het Schone Lucht Akkoord wil D66 de gezondheidsschade en \nvervuiling halveren per 2030. \n",
  "\u2022 \nD66 wil dat Nederland inzet op een Europees verbod op toepassen van onafbreekbare stoffen \nzoals PFAS. Ook moet er een Europese bodemrichtlijn voor gevaarlijke stoffen komen. \n",
  "\u2022 \nRisicovolle en afvalverwerkende bedrijven moeten zelf maatregelen nemen tegen milieuschade \nbij faillissement. \n",
  "\u2022 \nD66 staat voor stevige en onafhankelijke milieu-inspecties. De onafhankelijkheid van de \nmilieu- inspecties (Omgevingsdiensten) wordt wettelijk vastgelegd en handhaving versterkt. \nHet KNMI en het RIVM zijn belangrijke adviseurs over onze leefomgeving en krijgen daarom \nals zelfstandig bestuursorganen (ZBO) een onafhankelijkere positie. De commissie voor de \nmilieueffectrapportage wordt versterkt en hun advies wordt voor meer projecten verplicht. \n",
  "Sneller en schoner van A naar B\n",
  "Vervoer is belangrijk om naar je werk, opleiding, vrienden of familie te gaan. Ook als we vaker \nthuiswerken, zal Nederland vastlopen als wij nu niets doen. We moeten anders en slimmer naar \nalle modaliteiten (auto, fiets, OV) van vervoer kijken, zodat we ook in de nieuwe realiteit op een \nduurzame en verantwoorde manier onze bestemmingen kunnen bereiken.\n",
  "Bij investeringen in mobiliteit staan bereikbaarheid en duurzaamheid bij ons voorop. Wij willen  \ndat het openbaar vervoer in de stedelijke omgeving aantrekkelijker wordt dan de auto. We \ninvesteren in een snellere OV-verbinding naar Noord- en Zuid-Nederland en onze Oosterburen. \nWe stimuleren ook de grote innovaties die worden verwacht met schoner, zelfrijdend vervoer.  \nWij bieden reizigers meer vervoers- en overstapmogelijkheden, bijvoorbeeld via de fiets, \nelektrische scooters of (deel)auto\u2019s. Dit vraagt om grote investeringen, maar die zijn \nnoodzakelijk, ook voor een schonere lucht.\n",
  "Beter openbaar vervoer\nHet openbaar vervoer is een duurzame manier om van A naar B te komen. D66 is voor uitbreiding \nvan het spoor. In heel Nederland - van Groningen tot Maastricht - gaan treinen, trams en \n(elektrische) bussen vaker rijden. Daardoor wordt overstappen even makkelijk als in de metro. Dat \nzorgt ook voor een goede aansluiting op de regio\u2019s. Alle wijken worden binnen tien minuten per \nbus of fiets van een OV-knooppunt gebouwd.\n",
  "\u2022 \nWe reserveren binnen het Mobiliteitsfonds meer geld voor infrastructuur, vooral voor openbaar \nvervoer. De focus op de auto binnen het huidige fonds houdt een echte keuze voor OV, en \ndaarmee schone verstedelijking, tegen. We investeren in goede OV-verbindingen naar nieuw \nte bouwen woonwijken, een snelle trein naar Duitsland en snellere verbindingen naar Noord-, \nOost- en Zuid-Nederland, zoals de Nedersaksenlijn. \n",
  "\u2022 \nWe investeren in het spoor om treinen vaker te laten rijden. Met betere veiligheidssystemen \n(ERTMS) en bovenleidingen met hogere spanning (3 kV) kunnen treinen korter achter elkaar \naan rijden. We scherpen de normen voor geluid en trillingen trein railinfra met name binnen de \nbebouwde kom aan. \n",
  "\u2022 \nWe willen meer investeren in regionaal openbaar vervoer. Waar vervoersregio\u2019s nu veel moeite \nhebben om bij nieuwe ontwikkelingen hoogwaardig openbaar vervoer aan te leggen willen \nwe dat hiervoor makkelijker geld beschikbaar komt vanuit het rijk ook uit het MIRT. Daarnaast \nwillen we het voor gemeenten mogelijk maken om investeringen in openbaar vervoer \nafdwingbaar te maken net zoals de parkeernorm bij nieuwe ontwikkelingen.  \n",
  "Amsterdam en Almere. Zowel hier als bij de sprinterlijnen tussen Leiden en Dordrecht komt \nruimte voor nieuwe woonwijken die daardoor gelijk aangesloten zijn op een snelle verbinding \nmet grote steden in de Randstad. Knelpunten op het spoor worden opgelost door een extra \nspoor aan te leggen. Dat doen we tussen Haarlem - Leiden en Dordrecht om meer sprinters te \nlaten rijden en tussen Leiden en Utrecht om naast een intercity ook een sprinter te laten rijden. \nWe Trekken de Noord-Zuidlijn door via Schiphol naar Station Hoofddorp. \n",
  "\u2022 \nD66 wil de OV-reis Amsterdam-Groningen en Utrecht-Breda sneller maken. Daarom zal D66 \nzich inzetten voor het bouwen van de Lelylijn en het bouwen van een spoorlijn Breda-Utrecht, \nom zo de reistijd tussen de Randstad en zowel het Noorden als Noord-Brabant drastisch te \nverkleinen. \n",
  "\u2022 \nBij een goede ontsluiting van de plek waar je woont en de plek waar je werkt, hoort wat \nD66 betreft ook een uitbreiding van het Nederlandse nachtnet van treinen. We kijken hierbij \nsowieso naar plekken als Almere en Lelystad om aan te sluiten, maar ook naar steden buiten \nde randstad zoals Groningen. \n",
  "\u2022 \nWe stellen tot doel dat reizen met het openbaar vervoer voor afstanden tot minstens 700 \nkilometer goedkoper moeten zijn dan met de auto en het vliegtuig. \n",
  "\u2022 \nWe versterken de positie van vervoersautoriteiten in aanbestedingen. Zij moeten niet alleen \nnaar de kosten kijken, maar ook naar betere aansluiting van bussen en treinen. \n",
  "\u2022 \nWij willen in gesprek met werkgevers, scholen en lokale bestuurders over werk- en \nopeningstijden. Als organisaties anders gaan roosteren, kan de dienstregeling van het \nopenbaar vervoer en de infrastructuur daar ook op aangepast worden. Zo wordt de spits \nontzien. \n",
  "\u2022 \nD66 wil dat alle stations vanaf 2025 zelfstandig toegankelijk zijn voor mensen met een fysieke \nbeperking. Het is van belang dat het openbaar vervoer en de daarbij horende voorzieningen \nvoor iedereen in Nederland toegankelijk is. \n",
  "\u2022 \nOm Nederland bereikbaar te houden, moet goederenvervoer meer over het water en het spoor \nplaatsvinden. Door goederenvervoer te concentreren komt op andere sporen meer ruimte vrij \nvoor personenvervoer, bijvoorbeeld tussen Brabantse steden. Goederenvervoer per spoor \nmoet in 2025 volledig elektrisch zijn. \n",
  "Voorrang voor voetgangers, fietsers en OV\nAls we in steeds drukkere steden meer gaan lopen, fietsen of met het OV reizen en minder \nruimte voor (stilstaande) auto\u2019s benutten, komt kostbare ruimte vrij voor een veilige omgeving \nmet ruimte voor spelen en groen. D66 wil toe naar meer autovrije binnensteden en autoluwe \nwoonwijken, maar laat dit niet ten koste gaan van de bereikbaarheid.  Veel stationsgebieden zijn \nde afgelopen jaren veranderd in bruisende plekken met mooie stations, nieuwe gebouwen en \ngezellige horeca. Op zulke mobiliteitshubs komen mensen samen en vinden ze hun eigen weg \nnaar hun bestemming. Met de elektrische fiets en deelauto\u2019s is de keuze tussen vervoersmiddelen \nenorm toegenomen. D66 zet in op aantrekkelijke overstappunten waar al deze mogelijkheden \nsamenkomen. We stimuleren deelauto\u2019s en investeren in mobiliteitshubs waar mensen gemakkelijk \nkunnen overstappen tussen fiets, auto en OV.\n",
  "\u2022 \nFietsers zijn kwetsbaar in het verkeer. Tienduizenden raken jaarlijks gewond en honderden \noverlijden door ongelukken. Tegelijkertijd wordt er binnen steden zeer weinig gehandhaafd \nop snelheidsovertredingen, omdat het te moeilijk is om flitskasten geplaatst te krijgen. \nGemeenten krijgen daarom veel meer zeggenschap over het plaatsen van mobiele flitspalen. \n",
  "\u2022 \nWe maken ruimte voor de fiets. In de afgelopen jaren zijn er veel grotere fietsenstallingen \nbij stations gebouwd en daar gaan we mee door. We investeren in de aanleg, verbreding en \nverbetering van fietspaden. We zetten in op meer fietskilometers, zeker met de elektrische \nfiets. Daarom zetten we in op een landelijk netwerk van doorfietsroutes waar de fiets \nvoorrang heeft, je zo veel mogelijk ononderbroken door kan fietsen en er voorzieningen \nzijn zoals bankjes en fietspompen. Zo pak je  comfortabel de fiets voor kortere afstanden. \nBinnen de stad krijgen fietsen voorrang op de auto. Fietsenstallingen krijgen daarom vaker \nprioriteit boven parkeerplaatsen voor auto\u2019s, ook in woonwijken. En we stimuleren (elektrische) \ndeelfietsconcepten om van en naar het station en carpoolplaatsen te komen. \n",
  "\u2022 \nWe versnellen de keuring en toelating van licht elektrische voertuigen, zoals elektrische steps \nen scooters. Veiligheid staat hierbij voorop. \n",
  "\u2022 \nWij helpen steden om de luchtkwaliteit in binnensteden te verbeteren. Daarom zetten we in op \nmilieuzones voor personen- en bestelauto\u2019s in minimaal 45 steden in 2025. Bezorgscooters en \nbezorgauto\u2019s moeten vanaf 2025 zonder uitstoot rijden. \n",
  "\u2022 \nD66 wil verkeersveiligheid prioriteit geven. Conform het Strategisch Plan Verkeersveiligheid is \nde ambitie om in 2050 tot nul verkeersdoden te komen. Dit vraagt om meer sturing van rijk en \ninvesteren in veilige (fiets)infrastructuur, verkeershandhaving en veilig gedrag in het verkeer. \n",
  "\u2022 \nIn dorpen en steden verlagen we de algemene snelheidslimiet van 50 naar 30 km/uur, zodat \nstraten veiliger worden voor fietsers en voetgangers. Wegen met een snelheidslimiet van 50 of \n70 km/uur worden de uitzondering binnen de bebouwde kom.\n",
  "Schone auto\u2019s zijn de toekomst\nWe hebben in het klimaatakkoord afgesproken om vanaf 2030 alleen nog emissievrije auto\u2019s \nte verkopen. We zorgen dat dit ook daadwerkelijk gaat gebeuren. Dat geldt ook voor andere \nemissievrije vervoermiddelen, zoals emissievrije bromfietsen. D66 zorgt ervoor dat het gebruik  \nvan alle niet-emissievrije voertuigen snel wordt teruggebracht.\n",
  "\u2022 \nElektrische auto\u2019s moeten voor particulieren en tweedehands aantrekkelijker worden, \nbijvoorbeeld door een tijdelijke aankoopsubsidie of garanties op de batterijen van \ntweedehands auto\u2019s.  \n",
  "\u2022 \nWe blijven investeren in laadpalen. Ook in slimme laadpalen, waarmee elektrische auto\u2019s \nkunnen laden wanneer de stroom goedkoop is en weer terug kunnen leveren aan het net \nwanneer er tekorten zijn. Zo worden auto\u2019s een opslagplaats voor energie. \n",
  "\u2022 \nWe zorgen voor duidelijke borden langs de snelweg om je naar laadstations te wijzen en voor \neen transparant systeem aan de paal, zodat het opladen van je auto even makkelijk is als je \nmobieltje. Vooraf moet duidelijk zijn hoeveel je betaalt. \n",
  "\u2022 \nWe stimuleren experimenten met zelfrijdende en met elkaar communicerende (vracht)auto\u2019s  \nop de snelweg, met aandacht voor gegevensbescherming en privacy. \n",
  "\u2022 \nDe maximumsnelheid op snelwegen wordt niet hoger dan 100 km per uur. Op N-wegen \nbinnen de bebouwde kom brengen we dit terug naar 70 km per uur, voor een betere \nverkeersveiligheid. \n",
  "\u2022 \nD66 wil dat Nederland aandringt op een strengere Europese uitstootnorm voor nieuwe auto\u2019s. \nVanaf 2030 zouden alleen nog emissievrije auto\u2019s geproduceerd moeten worden. \n",
  "Europa met de trein en hyperloop\nSnelle Europese treinverbindingen zijn tot 700 kilometer een goed alternatief voor vliegen. \nWe willen betere verbindingen en maken overstappen tussen vliegtuig en trein gemakkelijker. \nBovendien investeren we in de ontwikkeling van een Hyperloop, als duurzaam, snel en geluidsarm \nalternatief voor Europese vliegreizen.\n",
  "\u2022 \nWe verbeteren de aansluiting van Nederland op het Europese hogesnelheidsnetwerk.  \nHet aantal dagelijkse treinen richting Parijs en Londen moet fors omhoog. Ook een snelle en \nfrequente treinverbinding naar onze belangrijkste handelspartner Duitsland ontbreekt nog.  \nWe willen in 2025 bindende afspraken met Duitsland, zodat de reistijd tussen Amsterdam  \nen Berlijn voor 2035 een uur korter gemaakt is. \n",
  "\u2022 \nStation Amsterdam Zuid ontwikkelen we tot een internationale spoorterminal waar ook op \nvluchten kan worden ingecheckt. Hiermee komt ook minder druk te staan op Amsterdam \nCentraal. We trekken de Noord-Zuidlijn door via Schiphol naar Station Hoofddorp. \n",
  "\u2022 \nVoor korte vluchten introduceren we een hogere vliegbelasting. Zo wordt de trein het logische \nalternatief. Deze belasting daalt naar gelang vliegtuigen hun emissie reduceren. Ook vraagt de \nstaat als aandeelhouder aan KLM om niet meer op deze bestemmingen te vliegen. \n",
  "\u2022 \nDe minister verantwoordelijk voor mobiliteit gaat zich met buurlanden inzetten om \ngecombineerde trein-vliegreizen aan te bieden in reisplanners en boekingssystemen. \n",
  "\u2022 \nWe versterken regionale grensoverschrijdende spoorverbindingen, zodat grensgebieden  \nbeter verbonden raken. \n",
  "\u2022 \nWe pleiten voor een Europese Spoorautoriteit die zorgt voor een Europese dienstregeling, \ntreinreizen naar populaire vakantiebestemmingen en aantrekkelijke nachttreinen met lagere \ntrac\u00e9kosten. Bovendien moet je \u00e9\u00e9n kaartje kunnen boeken voor internationale reizen met \nzowel het vliegtuig als de trein, met een eerlijke vergelijking van de klimaatimpact. \n",
  "\u2022 \nDe overheid als werkgever geeft voor dienstreizen binnen Europa het goede voorbeeld  \nmet de trein.\n",
  "Een eerlijke prijs voor autogebruik\nDe complexe belastingen op auto\u2019s belasten vooral bezit en veel minder het gebruik van de auto. \nWij willen een simpeler systeem van rekeningrijden waarmee we uitstoot terugdringen, files \nverminderen en zorgen voor schonere lucht.\n",
  "spitsheffing verleiden we mensen om op een rustiger moment of een andere manier te reizen. \n",
  "\u2022 \nIn en rondom grote steden en rond kwetsbare natuur wordt een hoger tarief gerekend.  \nHier willen we autogebruik ontmoedigen om de luchtkwaliteit in de stad te verbeteren en \nruimte te maken voor ander vervoer. \n",
  "\u2022 \nDe belasting bij aanschaf van auto\u2019s (bpm) gaat ook voor bestelbusjes, motoren en oldtimers \nrekening houden met CO2-uitstoot. Vrijstellingen voor bedrijven bouwen we af. \n",
  "\u2022 \nDeze maatregelen zijn een verschuiving van autobelastingen. De opbrengsten van de bpm  \nen accijnzen gaan dalen doordat er steeds minder brandstofauto\u2019s zijn. Dit compenseren we  \nin het tarief voor de kilometerheffing. \n",
  "\u2022 \nDe vrachtwagenheffing blijft zeker tot 2030 gelden. De opbrengsten worden teruggesluisd \nnaar schone innovatie in de Nederlandse transportsector.\n",
  "Veilig vliegen tegen een eerlijke prijs\nDankzij de luchtvaart kunnen we internationaal zakendoen en overal ter wereld wonen, werken \nen studeren. Maar de keerzijde van het vliegen voor het milieu en voor de gezondheid van \nomwonenden wordt steeds zichtbaarder. D66 wil een einde maken aan de massaconsumptie van \nvliegen ten koste van de leefomgeving. We willen daarom duidelijke en handhaafbare klimaat- en \nmilieugrenzen, een eerlijke prijs voor vliegen en investeringen in duurzame innovaties. Zeker nu, in \ntijden van corona, moeten we hieraan werken.\n",
  "\u2022 \nOns luchtvaartbeleid richt zich op herstel van de balans tussen economie en leefomgeving. \nDe impact van de luchtvaart op het klimaat en op de gezondheid van omwonenden moet \nworden ingeperkt. Daarom komen er heldere, handhaafbare en strengere grenzen en \nverbeterdoelstellingen voor uitstoot van CO2, voor geluidsbelasting en voor luchtvervuiling. \nUit deze normen volgen de plafonds voor het aantal vliegbewegingen op Nederlandse \nluchthavens. We laten transparant en onafhankelijk meten en handhaven. De totale \nstikstofuitstoot en -depositie van de luchtvaartsector moet beter in kaart worden gebracht en \ndient door de sector eerlijk en evenredig zelf te worden verminderd. \n",
  "\u2022 \nOm de overlast en gezondheidsschade voor omwonenden van Schiphol terug te dringen \nhalveren we het aantal nachtvluchten naar maximaal 14.000 per jaar. \n",
  "\u2022 \nDe tarieven op Schiphol zijn erg laag voor Europese begrippen. Voor de meest vervuilende  \nen luidste vliegtuigen willen wij de tarieven verder verhogen, om zo geluidsoverlast en uitstoot \nte beperken. \n",
  "\u2022 \nWe willen af van vrijstellingen voor accijns en btw in de luchtvaart. Zolang dat wereldwijd \nnog niet is geregeld, maken we afspraken in de Europese Unie om vliegen een eerlijkere \nprijs te geven. In de Nederlandse vliegtaks worden overstappende passagiers niet langer \nontzien. Voor de korte afstand krijgt de vliegtaks een verhoging, vanuit het idee dat schonere \nalternatieven een betere kans moeten krijgen. Daarna geldt het normale tarief, dat oploopt op \nbasis van afstand, zodat de vluchten met de hoogste CO2-uitstoot ook de hoogste vliegtaks \nkennen. \n",
  "\u2022 \nZodra het mogelijk is gemaakt om slots te verdelen op basis van bestemming, reduceren we \nhet aantal korte afstandsvluchten, waarbij de prijsstelling voor de beschikbare landingsrechten \nzo mogelijk wordt verhoogd met een gradueel stijgende korte-afstandsheffing. Hierdoor wordt \neen adequate bereikbaarheid per trein van een aantal belangrijke bestemmingen gestimuleerd, \nwaardoor de trein een redelijk alternatief kan worden voor deze korte afstandbestemmingen. \n",
  "\u2022 \nWe laten het gebruik van schone brandstoffen in vliegtuigen mee groeien met de productie.  \nIn 2030 moet de uitstoot van vluchten van en naar Nederlandse luchthavens tenminste \nmet 20% zijn gereduceerd. Met onderzoeksinstellingen, luchtvaartindustrie en luchthavens \ninvesteren we in het vliegen op waterstof en/of e-fuels (bijv. synthetische kerosine), zodat \ner versneld een basis wordt gelegd voor duurzame luchtvaart en de Nederlandse luchtvaart \ninternationaal een voortrekkersrol kan vervullen. \n",
  "\u2022 \nDe adviezen van de Onderzoeksraad voor de Veiligheid ten aanzien van Schiphol moeten \nworden opgevolgd. Toezicht op de veiligheid en handhaving na incidenten door de Inspectie \nLeefomgeving en Transport gebeurt strikt en transparant. \n",
  "Duurzame maritieme sector (zeevaart, binnenvaart en havens)\nSteeds meer van onze goederen komen van fabrieken aan de andere kant van de wereld. De \nNederlandse havens zijn van grote waarde voor onze economie. De scheepvaart groeit enorm \nen daarmee de uitstoot. (Overheids)investeringen in een emissieloze maritieme sector zorgen \nvoor vermindering van de broeikasuitstoot en stikstof- en fijnstofdepositie met behoud van een \ninternationale concurrentiepositie. Dat doen we door in te zetten op alternatieve brandstoffen en \nenergiedragers. \n",
  "\u2022 \nWe subsidi\u00ebren schonere scheepsmotoren voor binnenvaartschepen. \n",
  "\u2022 \nWe realiseren walstroomvoorzieningen voor zee- en binnenvaartschepen op strategisch \nlogische plekken in Europa.  \n",
  "\u2022 \nIn lijn met de Green Deal zeevaart, binnenvaart en havens zetten we in op de versnelling  \nvan de maritieme energietransitie met de overheid als launching customer voor de Koninklijke \nMarine en Rijksrederij. Nieuwe onderzoeksgelden en financieringsregelingen maken het \nmogelijk om in 2030 30 emissieloze schepen te hebben varen en zeker vijf bestaande \nschepen duurzaam om te bouwen.  \n",
  "\u2022 \nWe zetten ons in voor een wereldwijde minimum CO2 toeslag op brandstoffen voor scheep- \nen luchtvaart. Als genoeg landen dat toepassen, kunnen schepen minder makkelijk over de \ngrens bunkeren.  \n",
  "\u2022 \nZo lang er geen wereldwijde oplossing is, moeten we in Europa het voortouw nemen.  \nVoor scheep- en luchtvaart tussen landen binnen de EU wordt een accijns ingevoerd ter \nhoogte van de milieu- en klimaatschade. \n",
  "Ruimte maken voor nieuwe natuur\n",
  "Veel mensen genieten van natuur. De ideale plek om te ontspannen, sporten en even tot \njezelf te komen. Maar helaas gaat het slecht met de Nederlandse natuur. Slechts vier procent \nvan de natuurgebieden is in goede staat. Het aantal wilde dieren is gehalveerd sinds 1990. \nDe stikstofcrisis maakt pijnlijk duidelijk dat de natuur, samenleving en economie niet altijd \nin harmonie met elkaar zijn. Wat D66 betreft gaan we veel nieuwe natuur aanleggen, de \nbestaande natuur beter beschermen en het stikstofprobleem oplossen.\n",
  "We cre\u00ebren grotere natuurgebieden\nVeel natuurgebieden in Nederland zijn van elkaar gescheiden in kleine en ge\u00efsoleerde gebieden. \nDit brengt dier- en plantensoorten in gevaar. Populaties worden te klein, dieren kunnen elkaar \nniet meer bereiken. Grotere leefgebieden, betere verbindingen en groene bufferzones zorgen \nvoor sterkere populaties en een grotere overlevingskans van soorten. En lossen tegelijkertijd \nstikstofconflicten voor de lange termijn op.\n",
  "\u2022 \nWe zorgen dat in 2050 alle natuur in goede staat is. Als tussenstap willen we dat in 2030  \n50 procent stikstofreductie is gerealiseerd. \n",
  "\u2022 \nIn 2030 is 30 procent van ons land- en zeeoppervlak effectief beheerd natuurgebied.  \nDit Natuurnetwerk is een combinatie van beschermde gebieden en andere gebieden die \nbehoud van biodiversiteit als hoofddoel hebben. \n",
  "\u2022 \nWe cre\u00ebren tot 2025 50.000 hectare extra beschermde natuur en 160.000 hectare tot 2040. \nDat is een derde meer natuur dan we nu hebben. Natuurgebieden worden uitgebreid en \nverbonden. \n",
  "\u2022 \nWe maken ruimte voor natuur van gebieden met arme, dalende en verzilte grond. Deze \ngebieden zijn het minst interessant voor landbouw, terwijl de reguliere landbouw er de  \nmeeste milieuschade doet. Dat betekent dat een groot deel van het Groene Hart \nweidevogelgebied wordt en er bossen bij komen op de hoge zandgronden van Drenthe, \nTwente en de Achterhoek tot de Brabantse Peel. \n",
  "\u2022 \nD66 wil de Veluwe en de Utrechtse Heuvelrug verbinden met een natuurcorridor tussen \nGarderen en Austerlitz, net als de Veluwe met de Oostvaardersplassen. We werken samen  \nmet Duitsland en Belgi\u00eb om natuurgebieden te verbinden. \n",
  "\u2022 \nLandbouwgrond kan soms meer biodiversiteit herbergen dan natuurgebieden. Maar dan \nmoet er wel plek zijn voor poelen, bloemrijke slootkanten of een struikrand. D66 wil boeren \nondersteunen om zulke elementen terug te brengen. \n",
  "\u2022 \nAls onderdeel van de stikstofmaatregelen van het huidige kabinet worden boeren rond  \nNatura 2000-gebieden uitgekocht. D66 wil een deel van deze grond teruggeven aan de \nnatuur. Het andere deel bestemmen we voor natuur-inclusieve landbouw. D66 wil kijken  \nnaar de mogelijkheden voor een groene ruilverkaveling. Daarbij willen we boerenbedrijven \nzonder opvolger opkopen en deze doorverkopen aan boeren die rond Natura 2000-gebieden \nworden uitgekocht. \n",
  "\u2022 \nVoor de uitvoering van deze grondoperatie wordt een grondbank opgericht. De extra \nnatuurgebieden komen in staatseigendom, maar de 400.000 hectare groene bufferzones \nworden verkocht of verpacht aan kringloopboeren en natuurcollectieven. Grond kan alleen \nonteigend worden als er anders grote vertragingen optreden voor het aansluiten van \nnatuurgebieden. Het bestaande wettelijke instrumentarium, zoals de WILG wordt  \nhiervoor ingezet. \n",
  "\u2022 \nNatuurbeheerorganisaties zijn verantwoordelijk voor het beheer en onderhoud van het \nnatuurnetwerk. Daar horen hogere vergoedingen \u00e9n eisen voor onderhoud bij. \n",
  "\u2022 \nDe Markerwadden worden uitgebreid om de natuur- en waterkwaliteit van het Markermeer  \nte versterken, waarbij tevens ruimte gevonden kan worden voor natuurinclusieve woningbouw \ntussen IJburg en Almere. \n",
  "\u2022 \nNiet alleen het Deltaplan Biodiversiteitsherstel en de Bossenstrategie worden omarmd en \nuitgevoerd, maar D66 zet zich in voor wereldwijde bindende biodiversiteitsdoelstellingen \nin navolging van het Parijsakkoord, een \u2018Parijs\u2019 akkoord voor de natuur. In dit akkoord wordt \nopgenomen dat de wereldwijde achteruitgang van biodiversiteit in 2030 gestopt moet zijn. \n",
  "We maken Nederland klimaat-klaar\nExtremer weer door klimaatverandering is een realiteit geworden. De afgelopen jaren werden onze \nzomers steeds heter en droger en onze herfst steeds natter. Om als Nederland opgewassen te \nzijn tegen de gevolgen van de klimaatverandering, moeten we aan de slag om Nederland klimaat-\nklaar te maken. Dit doen we samen met de natuur.\n",
  "\u2022 \nWe gaan bodemverzakking tegen. De Nederlandse bodem zakt op veel plaatsen snel weg \ndoordat het grondwaterpeil kunstmatig laag gehouden wordt om intensieve landbouw  \nmogelijk te maken. Dit is in veengebieden een groot probleem: er komt veel CO2 vrij en huizen \nen wegen verzakken of lopen schade op. Wij willen het grondwaterpeil fixeren en verhogen. \nHoe de grond wordt gebruikt, volgt voortaan uit het waterpeil, niet andersom. \n",
  "\u2022 \nSteden en dorpen worden groener: overheidsgebouwen worden klimaatbestendig en krijgen \neen watertoets met eisen om water vast te houden. We werken samen met gemeenten aan \nbomen en groenstroken die water vasthouden en verkoeling brengen. Voor alle publieke \nprojecten wordt biodiversiteit een eis. En we stimuleren huiseigenaren om hun tuinen te \nvergroenen in plaats van te verstenen. \n",
  "\u2022 \nWe pakken de droogteproblematiek aan door water langer vast te houden. Verder zetten  \nwe in op het hergebruik van afvalwater en cre\u00ebren waterbuffers. \n",
  "\u2022 \nWe stimuleren de ontwikkeling van klimaatbestendige gewassen, inclusief bijpassende \nvoorlichting aan boeren. \n",
  "\u2022 \nWe bereiden ons voor op het scenario waarbij de zeespiegel verder stijgt en de huidige \nkustbescherming niet langer voldoet. We starten daarom proefprojecten voor nieuwe  \nvormen van kustbescherming, zoals een brede dijk en eilanden met verschillende functies  \nvoor de Zeeuwse kust. \n",
  "Behoud van bossen\nBossen zijn onmisbaar voor de aarde. Bomen en bossen filteren de lucht, houden de omgeving \nkoel en de bodem gezond. Bovendien wonen er tal van dieren en planten in bossen en is hout een \nbelangrijke grondstof voor de economie. D66 vindt bosbehoud zeer belangrijk, wereldwijd maar \nook in Nederland. In Nederland moet er bos bijkomen. Dit draagt ook bij aan het tegengaan van \nklimaatverandering.\n",
  "\u2022 \nWe planten de komende jaren 10 miljoen nieuwe bomen in Nederland. \n",
  "\u2022 \nNederland moet zich \u2013 als grootste importeur en doorvoerhaven van soja \u2013 blijven inspannen \nvoor bindende Europese wet- en regelgeving die bedrijven verplicht hun productieketens vrij \nte maken van ontbossing. Zo worden kwetsbare bossen binnen en buiten Europa beschermd. \n",
  "\u2022 \nWe verruimen de mogelijkheden om duurzaam bosbeheer onder Groen Beleggen  \nfiscaal te stimuleren. \n",
  "\u2022 \nDe Nederlandse bossen worden voortaan als permanente bosecosystemen natuurvolgend \nbeheerd. Daarmee worden de biodiversiteit vergroot, de vegetatie, bosbodem en het \nbodemleven beschermd en nemen vastgelegde hoeveelheid CO2 en natuurbeleving toe. \nHoutexploitatie door kaalkap doet dat allemaal niet en wordt daarom afgeschaft. Exploitatie \nvan bos vindt voortaan uitsluitend plaats door middel van selectieve uitdunning, het \nzogenoemde uitkapbeheer. De Wet Natuurbescherming wordt daartoe aangepast. \n",
  "Er komt een revolutie in de landbouw\n",
  "Boeren zorgen voor ons eten. Veel boeren hebben innovatieve bedrijven. Maar we moeten ook \neerlijk zijn: de huidige land- en tuinbouw in Nederland is onhoudbaar. Er wordt te veel diervoer \nvan ver ge\u00efmporteerd, er worden te veel bestrijdingsmiddelen en kunstmest gebruikt en het \nniveau van biodiversiteit is desastreus. Voor het grootste deel van de voedselproductie moet \neen grote systeemverandering worden doorgevoerd.\n",
  "In kringlooplandbouw staat een effici\u00ebnte en duurzame omgang met de aarde centraal.  \nAlleen zo kan een groeiende wereldbevolking binnen de grenzen van de aarde worden gevoed. \nDit vergt een andere visie op voer, mest, bodem en dierenwelzijn. Landbouwgrond moet in de \nkringloopgedachte benut worden: meer grond voor plantaardig voedsel voor mensen, meer \nrestproducten gebruiken voor veevoer en minder vlees consumeren. Een vruchtbare bodem is  \nde basis van voedselproductie in plaats van chemie. De standaard voor het houden van dieren \ngaat omhoog.Voor een duurzame kringloop van mest en voedsel is het nodig dat het aantal \nkippen en varkens in Nederland halveert en het aantal koeien substantieel afneemt. Daarbij \ngaat Nederland wereldwijd voorop lopen in het doelmatiger gebruiken van stikstof om de \nuitstoot daarvan terug te dringen.\n",
  "We brengen kringlooplandbouw in de praktijk\nBoeren die niet volgens het kringloopprincipe werken moeten geholpen worden de omslag te \nmaken. Daar horen nieuwe verdienmodellen bij. Boeren moeten beloond worden voor zaken als \nnatuur- en landschapsbeheer en waterberging. Idealiter zou ook de landbouwsector meedoen bij \nde CO2- beprijzing: belonen van het vasthouden van CO2 en betalen voor de uitstoot van CO2. \nDaarnaast kan gedacht worden aan de keuze voor andere inkomstenbronnen, zoals zorgtaken, \nrecreatie en boerderijeducatie. Als kringlooplandbouw wordt doorgevoerd zullen de uitgaven aan \nkunstmest, antibiotica en bestrijdingsmiddelen drastisch dalen. En de opkomst van korte ketens \nzorgt voor minder voedselkilometers.\n",
  "\u2022 \nWe helpen boeren de omslag te maken naar kringlooplandbouw; het gebruik van \nkringloopwaardig veevoer, reductie van kunstmest en bestrijdingsmiddelen en \nmestverbetering. We stellen kennis beschikbaar aan boeren over methoden in \nkringlooplandbouw via onafhankelijke landbouwvoorlichters, in het onderwijs en via  \nnascholing en we bevorderen dat kennis en ervaringen ook digitaal toegankelijk en  \nmakkelijk te vinden zijn. \n",
  "\u2022 \nWe zorgen voor duurzaamheidsvoorwaardenin de voedingsindustrie en supermarkten, zodat \nhet gehele assortiment milieu- en diervriendelijk wordt, inclusief een eerlijke prijs voor boeren. \n",
  "best binnen hun bedrijf worden toegepast. We belonen boeren die stappen zetten naar \nkringlooplandbouw. Zij betalen een lagere prijs voor hun uitstoot. \n",
  "\u2022 \nWe wijzigen het voor boeren dure systeem van verhandelbare fosfaat-, dier- en \nstikstofrechten. In het nieuwe systeem geeft de overheid rechten uit op basis van  \ninhoudelijke criteria. \n",
  "\u2022 \nDe Europese Landbouwgelden die Nederland zelf kan verdelen, gaan alleen naar boeren \ndie stappen zetten naar kringlooplandbouw en natuurbeheer. Op termijn moet de generieke \ninkomenssteun in zijn geheel verdwijnen. We cre\u00ebren in de Europese Unie een gelijk speelveld \nvoor kringlooplandbouwproducten. \n",
  "\u2022 \nWe introduceren een mineralenbalans op bedrijfsniveau, zoals voorgesteld door de commissie-\nRemkes. Hierdoor hebben boeren inzicht in hun milieuprestaties.\n",
  "Naar beter voer, mest en bodemgebruik\nDe landbouw komt weer in balans met de natuur. Daarvoor moet de kringloop van voer, mest \nen bodemgebruik worden hersteld. Er worden meer restproducten gebruikt als veevoer en nog \nhoogwaardiger toepassingen, er wordt gewerkt met rijpe mest in plaats van rotte mest en met de \nbodembiologie in plaats van met chemie. Onderzoek en praktijk laten al zien dat dit goedkoper is.\n",
  "\u2022 \nDoor dieren meer restproducten te voeren, zoals voedselresten, gewasresten en insecten, \nkomt er meer grond beschikbaar om voeding voor menselijke consumptie te telen. Daarbij \nstimuleren we dat deze restproducten effici\u00ebnter worden ingezet. Voor sommige bronnen \nmoet Europese regelgeving voor diervoedsel worden versoepeld. De import van soja dringen \nwe terug, bijvoorbeeld met Europese importheffingen. We stimuleren de ontwikkeling van \nalternatieven die we in Nederland kunnen telen. \n",
  "\u2022 \nIn de akkerbouw stimuleren we gemengde teelt en grotere rotaties van gewassen uit het \nGemeenschappelijk Landbouwbudget. Dit zorgt voor meer biodiversiteit, geeft minder \nproblemen met ziektes en minder gebruik van landbouwgif. \n",
  "\u2022 \nWe verbeteren de mest. Nu komen onder stallen \u2018dunne\u2019 (urine) en \u2018dikke\u2019 (ontlasting) mest \nbij elkaar. Deze mest verrot en dat leidt tot een enorme uitstoot van methaan en ammoniak. \nWij willen dat bij nieuwbouw en verbouwingen emissiearme vloeren, die dikke en dunne mest \ngescheiden opvangen, de norm worden. Per 2030 komt er een verbod op rotte drijfmest. \n",
  "per bedrijf naar normen per gewas- en grondsoort. Zo kunnen veehouders en akkerbouwers in \nde regio elkaars mest optimaal gebruiken en is er minder kunstmest nodig. \n",
  "\u2022 \nLandbouwbodems zitten vol leven. Als we weer leren deze bodembiologie te benutten \nom robuuste gewassen te laten groeien, hebben we minder of geen chemie nodig. En het \nbespaart de boer ook nog geld als hij geen bestrijdingsmiddelen en kunstmest hoeft te  \nkopen. D66 wil een grootschalige pilot om robuuste teeltmethoden te ontwikkelen vanuit \necologisch effici\u00ebnte methoden. Het verminderen van bodembewerking, meer diversiteit van \nplanten door ruimere gewasrotaties, gebruik van groenbemesters en het permanent bedekt \nhouden van de bodem, vormen belangrijke uitgangspunten. Gewassen voeden hierbij het \nbodemleven en omgekeerd. \n",
  "\u2022 \nEr komt een scheurverbod voor blijvende graslanden in gebruik bij melkveehouders,  \nwat beter is voor biodiversiteit en klimaat. Het verbouwen van uitspoelingsgevoelige \nvoergewassen op zandgronden wordt aan banden gelegd. Dit maakt de landbouw \nklimaatbestendig. Dit vermindert de uitstoot van broeikasgassen en leidt tevens tot minder \nverontreiniging (eutrofi\u00ebring) van het grondwater, tot meer opslag van koolstof in de bodem  \nen tot versterking van het bodemleven. \n",
  "\u2022 \nVerpachting van grond in eigendom van het Rijk moet onder voorwaarde van duurzaam \nbodembeheer, bijvoorbeeld via een bodempaspoort. Contracten moeten worden afgesloten \nvoor een langere termijn. \n",
  "Innovaties verduurzamen de landbouw\nDe ontwikkeling van nieuwe gewassen die geschikt zijn voor duurzame landbouw en \nklimaatverandering aankunnen, is erg belangrijk. Nederland is daar een wereldspeler in en moet \ndat blijven.\n",
  "\u2022 \nD66 gaat uit van de wetenschappelijke consensus dat gemodificeerde gewassen (GMO) geen \ngroter risico vormen dan klassiek veredelde gewassen. \n",
  "\u2022 \nZaden mogen niet gepatenteerd worden. Het traditionele kwekersrecht werkt goed en werkt \nsnelle verbetering van zaden in de hand. Patenten remmen de vooruitgang. \n",
  "\u2022 \nWe moderniseren Europese GMO-regelgeving om genbewerking (CRISPR-Cas) mogelijk te \nmaken. Deze revolutionaire nieuwe techniek kan zaden veel preciezer en sneller verbeteren. \n",
  "\u2022 \nBodembiologie speelt een belangrijke rol in kringlooplandbouw. Hier is meer onderzoek naar \nnodig. Hier ligt een opgave voor onder andere de Wageningse biologen en ecologen. \n",
  "\u2022 \nInnovatie in de voedselproductie hoeft echter niet alleen op het land te liggen. Ook op zee  \nzijn er, en zeker met de windmolenparken die er zijn en bijkomen, legio van mogelijkheden  \nom bijvoorbeeld voedsel te kweken en verbouwen. \n",
  "\u2022 \nMede met behulp van bovenstaande maatregelen is het mogelijk de Nederlandse \nNitraatrichtlijn in lijn te brengen met de normen van de Europese Kaderrichtlijn Water. \n",
  "Dieren moeten een zo goed mogelijk leven leiden\nWe willen beter omgaan met dieren in de landbouw. D66 wil een eind maken aan de bio-industrie. \nWe hebben meer aandacht voor de rechtspositie van het dier, ook buiten de veehouderij.\n",
  "\u2022 \nWij verbeteren de rechtspositie van het dier fundamenteel. We hanteren een positieve definitie \nvan dierenwelzijn met aandacht voor de leefomstandigheden van het dier en diens natuurlijk \ngedrag. Het houden van dieren in kooien wordt uitgefaseerd. \n",
  "\u2022 \nWe scherpen de regelgeving omtrent brandveiligheid in stallen aan. \n",
  "\u2022 \nWe zorgen voor betere controle op dierenwelzijn. Een onafhankelijke controle hoort niet \nthuis bij het ministerie van Landbouw. We breiden de capaciteit van de dierenpolitie uit en \nwe pakken misstanden in de dierenslachterij aan. We versterken de NVWA door het aantal \ninspecteurs te verhogen, te kijken naar de strenge sollicitatie-eisen en de integriteit van \nde autoriteit te waarborgen. Daarbovenop kijken we naar het verhogen van boetes voor \nmisstanden en het toepassen van (tijdelijk) cameratoezicht in slachterijen. \n",
  "\u2022 \nWe willen veetransporten binnen de Europese Unie beperken tot maximaal vier uur. Uiteindelijk \nzullen we overgaan naar het transporteren van vlees en karkassen in plaats van het vervoeren \nvan levende dieren. \n",
  "\u2022 \nWe dagen de wetenschap uit om dierproeven niet meer als gouden standaard te nemen. \nOnderzoeksmethoden die een aanvulling of alternatief bieden voor dierproeven moeten een \ngrotere kans krijgen. Bij de financiering van onderzoeksvoorstellen moet gecontroleerd worden \nof onderzoek met dieren echt nodig is. Door meer onderzoeksresultaten te delen zijn er \nbovendien minder dierproeven nodig. \n",
  "\u2022 \nWe brengen de positieflijst voor zoogdieren in de praktijk en ontwikkelen positieflijsten voor \nreptielen, amfibie\u00ebn en vogels om te voorkomen dat ongeschikte dieren als huisdier worden \ngehouden. \n",
  "\u2022 \nJaarlijks worden er grote hoeveelheden dieren gedood uit naam van schadebestrijding. \nWe zetten in op de preventie van schade om te voorkomen dat we achteraf dieren moeten \ndoden. Er wordt intensief samengewerkt met diverse kennisinstituten op het gebied van \ndierplaagbeheersing om de overlast en dierenleed te voorkomen. Het gebruik van gif wordt \nzoveel mogelijk teruggebracht om te voorkomen dat dit ons ecosysteem belast.\n",
  "We stoppen de illegale handel in wilde dieren\nDe coronacrisis laat zien dat het niet langer houdbaar is hoe we met de natuur omgaan. Massale \nontbossing en de illegale handel in wilde dieren zorgen ervoor dat dier en mens dichter op \nelkaar komen te leven en besmettelijke ziektes sneller over kunnen slaan (\u2018zo\u00f6nose\u2019). De recente \ncoronapandemie is daar een voorbeeld van. Bovendien vormt de manier waarop we dieren houden \nbinnen de intensieve veehouderij grote risico\u2019s voor de volksgezondheid.\n",
  "Wij willen de illegale handel in wilde dieren stoppen en we gaan de vernietiging van leefgebieden \ntegen. De intensieve veehouderij hervormen we naar een systeem waarin dierenwelzijn wordt \ngeborgd en waarin minder risico\u2019s bestaan voor de volksgezondheid. Zo wordt de kans op \nverspreiding van ziektes van dier op mens kleiner en herstellen we het evenwicht tussen  \nnatuur en mens. \n",
  "\u2022 \nWe willen hogere straffen voor de illegale handel in planten en dieren en criminelen  \nwinsten ontnemen. \n",
  "\u2022 \nEr moet op Schiphol en in de Rotterdamse haven meer gespeurd worden naar de smokkel \nvan wilde dieren. Ook door grote distributiecentra van internationale handel moet er \nsamengewerkt worden en worden gecontroleerd. \n",
  "\u2022 \nWe willen een beter registratiesysteem van bedreigde vogelsoorten. \n",
  "Energie voor de toekomst\n",
  "D66 zet zich in voor een energierevolutie. Wij willen dat mensen en bedrijven zoveel mogelijk \nzelf makkelijk en goedkoop schone energie kunnen opwekken. Bewoners gaan meepraten, \nmeedenken en meeprofiteren van de schone energie van de toekomst. We helpen ook mensen \nen bedrijven die investeren in verduurzaming. Als huizen worden verduurzaamd, komen we \niets brengen: een comfortabeler huis, met lagere of gelijke maandlasten. En we investeren in \nde ontwikkeling en opschaling van nieuwe technieken voor de productie van duurzame energie \nzodat deze kunnen concurreren met olie en aardgas.\n",
  "Een duurzame energiemix\nDe energiebronnen van de toekomst bestaan voor Nederland vooral uit zonne- en windenergie, \naangevuld met bijvoorbeeld aardwarmte en groen gas. Pieken en dalen vangen we op met \ninnovatieve oplossingen voor opslag, zoals batterijen en groene waterstof. We laten vraag en \naanbod van elektriciteit zo goed mogelijk op elkaar aansluiten door het afrekenen van stroom \nmet real time prijzen te stimuleren. Zolang we nog niet genoeg zonne- en windenergie opwekken, \nbenutten we aardgas als transitiebrandstof (met opslag en het liefst ook hergebruik van CO2) en \nin beperkte mate biomassa.\n",
  "\u2022 \nDe energietransitie vergt grote investeringen, waarbij kosteneffectiviteit voor D66 een \nbelangrijk aspect is. \n",
  "\u2022 \nWe gaan investeren in grootschalige opslag in batterijen door het basisbedrag in de SDE++ \nvoor leveringszekere groene stroom te verhogen. \n",
  "\u2022 \nAls we investeren in tijdelijk benodigde energiebronnen, zorgen we dat dit de ontwikkeling v \nan echt schone alternatieven niet in de weg staat. Bovendien voorkomen we zogenaamde \nlock-in-situaties, waarbij we nog jaren vastzitten aan een transitiebrandstof. \n",
  "\u2022 \nWe stoppen zo snel mogelijk met de subsidie voor nieuwe centrales die houtige biomassa \nverbranden voor warmte. We kunnen biomassa beter benutten als grondstof. \n",
  "\u2022 \nIn de afgelopen vier jaar hebben we al drie kolencentrales gesloten en in 2025 gaan er nog \ntwee dicht. De laatste drie kolencentrales moeten nu ook snel gesloten worden. Uiterlijk in \n2030 en waar mogelijk eerder. Werknemers moeten naar nieuw werk worden begeleid.  \nOok op Europees niveau willen we wetgeving om kolencentrales te sluiten.\n",
  "en windenergieprojecten op land zijn nog steeds belangrijk om de duurzaamheidsdoelstellingen  \nte kunnen halen.  \n",
  "\u2022 \nHet is van belang om procedures voor de aanleg van windparken te versnellen en minder \ncomplex te maken. De vraag naar schone energie is te belangrijk om met strenge regels  \nte verhinderen. \n",
  "\u2022 \nVan de zonne- en windenergiesector wordt verwacht dat ze omwonenden betrekken bij \nde komst van zonne- en windmolenparken en dat ze rekening houden met de natuur bij de \nontwikkeling van zonne- en windparken.  \n",
  "\u2022 \nWe willen dat mensen zoveel mogelijk in de gelegenheid zijn om zelf schone energie op  \nte wekken. We zien een rol voor energiecollectieven en buurtwindmolens. Daarnaast \nstimuleren we energieco\u00f6peraties die lokaal grootschalig duurzame energie-opwek realiseren. \nMeepraten en meeprofiteren van bewoners staat centraal. Zo moeten provincies, gemeentes \nen het Rijk ook kunnen eisen dat mensen die in de buurt wonen van een windmolen \nmeeprofiteren van de opbrengsten. In het klimaatakkoord is al afgesproken dat we streven \nnaar minimaal 50 procent lokaal eigendom voor duurzame opwekking op land. Dat streven \ngaan we met extra financiering en bindende afspraken nog steviger verankeren. Omwonenden \nkunnen bijvoorbeeld deelnemen aan een lokale energieco\u00f6peratie en meedelen in de \nopbrengst van een windmolenpark. Ook zijn andere manieren van financi\u00eble participatie \nmogelijk, zoals windparkfondsen, obligaties en omwonendenregelingen. \n",
  "\u2022 \nWij verwachten van wooncorporaties dat zij hun daken verduurzamen met zonnepanelen en, \nwaar dat mogelijk is, vergroenen door het aanleggen van een groen dak. \n",
  "\u2022 \nBinnen de afspraken van de zonneladder bieden we ruimte aan grote zonne-energievelden. \nDaarnaast stimuleren we de ontwikkeling van grote windmolenparken. Door die bij elkaar \nte plaatsen op een aantal plekken in het land beperken we overlast en beschermen we het \nuitzicht over het Nederlandse landschap. \n",
  "\u2022 \nWe stimuleren ruimtebesparing door zonnepanelen te leggen op daken en gevels. In de \nOmgevingswet is meer flexibiliteit nodig om dit toe te passen. \n",
  "\u2018zon op bedrijfsdaken\u2019 met zeven jaar terugverdientijd op in de erkende maatregelenlijst onder \nde Wet Milieubeheer.\n",
  "Volop wind op zee\nDe Nederlandse Noordzee heeft een gigantisch potentieel voor windenergie. Door een ondiepe \nzeebodem en veel wind liggen de kosten laag en zijn de opbrengsten hoog. De komende tien jaar\nwillen we vergunningen afgeven om 6.000 windturbines (ofwel 60 gigawatt) te plaatsen. Daarmee \nworden we de grootste producent van windenergie in de Europese Unie.\n",
  "\u2022 \nWe reserveren op korte termijn ruimte voor wind op zee en verminderen ruimtelijke restricties.  \nDe overheid betaalt mee aan de aansluiting van windparken en transport van stroom. \nNetwerkbeheerder TenneT krijgt de mogelijkheid om hier al voor de definitieve aanbesteding \nin te investeren. Zo voorkomen we vertragingen in de uitvoering. Investeerders in windparken \nbetalen ook mee aan de aanleg van natuur op zee; bijvoorbeeld oesterbanken. \n",
  "\u2022 \nWe willen onderzoek doen naar energie-eilanden op de Noordzee voor de productie  \nen opslag van waterstof. \n",
  "\u2022 \nWe werken samen met onze buurlanden aan de Noordzee om kosten te delen en pieken in \nenergieproductie samen te verdelen.\n",
  "Investeren in het stroomnet\nOns stroomnet is niet klaar voor de toekomst. De vraag naar stroom neemt sterk toe. Nu al is \ner sprake van krapte, waardoor nieuwe projecten met duurzame energie niet kunnen worden \naangesloten. Wij willen knelpunten snel aanpakken en het stroomnet voorbereiden op een \ntoekomst met schone energie.\n",
  "\u2022 \nWe halen investeringen in het stroomnet naar voren, om de noodzakelijke verzwaring  \nte versnellen. \n",
  "\u2022 \nNetbeheerders krijgen meer ruimte om tijdig te investeren in infrastructuur, op basis van \nde adviezen van een Rijksarchitect. En om een flexibel nettarief toe te passen, zodat de \nelektriciteitsgebruikers geprikkeld worden om gelijkmatiger over het etmaal af te nemen. \n",
  "\u2022 \nEnergieopslagsystemen worden vrijgesteld van energiebelasting. Nu wordt tijdelijk  \nopgeslagen energie dubbel belast: bij de batterij en daarna bij de afnemende klant. \n",
  "\u2022 \nWe stimuleren de inzet van thuisbatterijen met fiscale of andere financi\u00eble prikkels. We willen \nmogelijkheden cre\u00ebren voor energie-uitwisseling in de wijk. Waar nodig passen we wetgeving \ndaarvoor aan.\n",
  "Een Europese Energie Unie\nD66 werkt op Europees niveau naar \u00e9\u00e9n krachtige Energie Unie die schone, betrouwbare en \nbetaalbare energie biedt. Door samenwerking worden we minder afhankelijk van Russisch gas, \nArabische olie of Amerikaans schaliegas. We hoeven niet al onze duurzame energie in Nederland \nop te wekken. Wij kunnen profiteren van de sterke kanten van verschillende landen en samen \nhebben we een goedkoper en een betrouwbaarder energiesysteem. Scandinavische landen en \nAlpenlanden hebben veel waterkracht, zuidelijke landen meer zon en Nederland pakt de kansen \nvan wind op zee.\n",
  "\u2022 \nWij willen de bestaande doelstelling van 15 procent interconnectie (elektriciteitstransport)\ntussen EU-lidstaten in 2030 verhogen naar 25 procent. Meer interconnectie tussen EU- \nlidstaten helpt om stabiel elektriciteit op te wekken waar dat het goedkoopst is. \n",
  "\u2022 \nDe afgelopen decennia is gebleken dat alleen met Europese regels de energiemarkt goed op \ngang komt. Het Europese samenwerkingsverband tussen nationale toezichthouders (ACER) \nmoet worden gepromoveerd tot formele Europese toezichthouder.  \n",
  "\u2022 \nWe zijn een voorstander van de mogelijkheid om duurzame energie op te wekken buiten \neigen land of buiten de EU. We zien kansen voor Europese investeringen in het opwekken van \nzonne-energie en productie van energiedragers (zoals waterstof of ammoniak) in Noord-Afrika \nen vervoer naar het Europese continent. We stellen voor hiernaar een haalbaarheidsonderzoek \nin te stellen, waarbij ook wordt gekeken naar mogelijke samenwerking met andere Europese \nlanden. \n",
  "\u2022 \nD66 wil dat Europese landen gezamenlijk onderhandelen met derde landen over de inkoop en \nverkoop van energie en aanleg van de bijbehorende infrastructuur.\n",
  "Schone gassen blijven nodig\nBij de keuze voor een energiemix kijken we naast de productie ook naar het verbruik. De productie \nvan schone gassen en brandstoffen staat nog in de kinderschoenen en moet de komende jaren \nflink worden verhoogd. Daarom moet het beschikbare schone gas ingezet worden waar de \nmeeste CO2- uitstoot wordt voorkomen en waar er geen alternatieven zijn.\n",
  "\u2022 \nVoor zware transportmiddelen als vliegtuigen, schepen, vrachtwagens en landbouwmachines \nkomt een verplichting om schone brandstoffen bij te mengen, zoals synthetische kerosine, \ngroene methanol en bio-LNG. In 2030 moet in deze sectoren 15 procent schone brandstoffen \nbijgemengd worden. Voor luchtvaart geldt 20 procent. Hierdoor zijn producenten ook meteen \nverzekerd van afname. \n",
  "\u2022 \nWe bouwen de gaswinning onder Groningen af naar nul in 2022. Er is daar een crisisaanpak \nnodig om snel 26 duizend woningen te inspecteren en duizenden te versterken. Er mogen \ngeen grote verschillen ontstaan binnen wijken door een nieuwe versterkingsnorm. Herstel \nmoet laagdrempelig toegankelijk en snel zijn, zodat schade binnen een half jaar na inspectie  \nis verholpen. \n",
  "\u2022 \nNieuwe mijnbouw mag alleen als het geen schade berokkent aan natuur en bewoners. \nOnder beschermde natuurgebieden en Unesco-erfgoed is dat dus uitgesloten. Kleine \ngasvelden mogen veilig en verantwoord worden benut. Nederlanders verdienen bescherming \nbij mijnbouw, zoutwinning of opslag onder de grond. Omwonenden hebben het recht op \ntransparante informatie, nulmetingen van woningen, onafhankelijk advies over mogelijke \nschadelijke gevolgen en ruimhartige vergoeding van eventuele schade door de exploitant. \nDaarbij dient voor alle vormen van mijnbouwschades een omkering van de bewijslast te \ngelden, waar de situatie in het gebied daar aanleiding toe geeft. Op deze manier staat \nvertrouwen in de inwoners centraal.\n",
  "Nederland als de waterstofrotonde van Europa\nEr liggen grote kansen voor Nederland om een spil te worden in de Europese handel in waterstof. \nWe hebben de opslagcapaciteit bij Rotterdam en Amsterdam, zeehavens als internationaal \nlogistiek knooppunt en een uitgebreid gasnetwerk. Groningen was, is en blijft de energieregio van \nWest- Europa. We willen de koploper worden in de productie en handel van schone brandstoffen \nmet een Nederlandse waterstofrotonde.\n",
  "\u2022 \nWe breiden de productie van klimaatneutrale waterstof uit, maar niet zo snel dat het leidt tot \nhogere CO2-uitstoot door de gehele elektriciteitsproductie. In de toekomst gebruiken we daar \noverschotten duurzame energie voor. Tot die tijd zetten wij in op de productie van blauwe \nwaterstof, waarbij vrijgekomen CO2 wordt opgeslagen. Indien nodig bestemmen we nieuwe \nwindmolenparken op zee deels voor waterstof en subsidi\u00ebren we meer onrendabele draaiuren. \n",
  "\u2022 \nWe breiden het leidingennetwerk met Vlaanderen en het Ruhrgebied uit, zodat waterstof  \nkan worden ge\u00ebxporteerd en CO2 kan worden vervoerd voor opslag in lege gasvelden onder \nde Noordzee. \n",
  "\u2022 \nGroningen wordt het Europees kenniscentrum voor waterstof. Zo kan Groningen Nederland \nvoorzien van duurzame warmte en elektriciteit en krijgt Noord-Nederland een duurzaam \neconomisch perspectief. \n",
  "Kernenergie als het duurzaam, betrouwbaar en betaalbaar kan\nKernenergie heeft een zeer lage CO2-uitstoot en gebruikt per MWh weinig ruimte, maar heeft \nmaatschappelijke nadelen. Het is duur om energie op te wekken en het duurt zeker tien jaar \nom nieuwe centrales te bouwen. Daar komt bij dat er nog steeds geen goede oplossing is voor \nhet kernafval dat duizenden jaren opgeslagen moet worden. Uit diverse recente studies blijkt \nbovendien dat kernenergie voor Nederland niet nodig is voor een schoon, betrouwbaar en \nbetaalbaar energiesysteem. Met het oog op de grote klimaat-uitdagingen waar we voor staan, \nhouden we desalniettemin een open vizier op ontwikkelingen in deze technologie.\n",
  "\u2022 \nHet staat marktspelers vrij een vergunning aan te vragen voor een nieuwe kerncentrale, mits \nze verantwoordelijkheid nemen voor de ontmanteling en langdurige opslag van het kernafval. \nNederland zal geen subsidie verlenen voor kerncentrales, garanties leveren voor de \nverkoopprijs van kernenergie of kernenergie voorrang geven op het net. \n",
  "\u2022 \nDe wetenschap gaat onvermoeibaar verder met onderzoek naar betere vormen van \nkernenergie, zoals thorium, kernfusie en kleine centrales. Dat onderzoek steunen we.\n",
  "Schone en betaalbare warmte\nNederland staat aan de vooravond van een grote verbouwing. We stoppen met de gaswinning in \nGroningen. Onze huizen gaan ook van het aardgas af. Dat betekent dat we huizen beter isoleren, \nen op andere manieren gaan koken en stoken. D66 wil een transparante warmtemarkt waar \nklanten kunnen kiezen voor schone en betaalbare warmte.\n",
  "\u2022 \nDuurzame verwarming begint bij goede isolatie. De huishoudens die dat het meest nodig \nhebben, moeten het eerst profiteren van een lagere energierekening door betere isolatie. \nWoningcorporaties kunnen putten uit een nieuw corporatiefonds om bestaande woningen te \nisoleren en duurzaam te verwarmen. \n",
  "\u2022 \nOm isolatie van woningen te stimuleren, behouden we de subsidie voor woningeigenaars \nen VvE\u2019s voor isolatie. We kijken naar mogelijkheden om de subsidiebedragen per \nverduurzamingsmaatregel te verhogen zodat deze betaalbaarder worden, waarbij het ook \nbelangrijk is dat de kosten voor verduurzaming omlaag blijven gaan. We maken het aanvragen \nvan de subsidie eenvoudiger en toegankelijker voor mensen. \n",
  "leningen uit het Warmtefonds. Daar staat tegenover dat gemeenten een redelijke einddatum \nstellen voor wanneer de gaskraan dicht gaat. \n",
  "\u2022 \nWarmtenetten hebben de potentie om op een comfortabele manier betaalbare warmte te \nleveren. Om de klant te bedienen wil D66 het monopolie van warmtebedrijven doorbreken \ndoor een open warmtenet mogelijk te maken als alternatief voor een gesloten warmtenet. Bij \ngesloten warmtenetten bestaat het integrale warmtetarief uit de kostprijs plus een redelijk \nrendement, dat de ACM bepaalt. Mensen moeten zelf kunnen kiezen of ze een aansluiting op \nhet warmtenet willen. Op warmtenetten geldt geen afsluitboete. \n",
  "\u2022 \nWe helpen veelbelovende duurzame warmtebronnen met subsidies over de marktdrempel, \nzodat ze snel betaalbaar worden en zonder staatssteun verder kunnen. Zo kunnen \nwarmtepompen, zonnethermie, restwarmte uit datacenters en andere industri\u00ebn, geothermie \nen aquathermie (warmte uit oppervlaktewater) snel tot ontwikkeling komen. Restwarmte moet \nbeschikbaar worden gesteld aan warmtenetten tegen een redelijke vergoeding. \n",
  "\u2022 \nDoor de klimaatverandering is er in woningen en kantoren steeds meer warmte over. We willen \nstevig inzetten op warmte- en koudeopslag. Zo voorkomen we dat er in warme perioden veel \nonnodige energie nodig is voor koeling en benutten we die warmte voor de koudere perioden. \n",
  "\u2022 \nAlleen voor bepaalde oude stadswijken waar alternatieven onbetaalbaar zijn, staan we toe \nom over te schakelen op schoon gas of hybride warmtepompen. Gemeenten moeten voor die \nkeuze goedkeuring vragen bij de minister. \n",
  "\u2022 \nWe willen gebouwgebonden financiering, waarmee de financiering van bijvoorbeeld \nzonnepanelen, een warmtepomp en isolatie gebonden zijn aan gebouwen in plaats van \npersonen. Zo blijf je na verkoop van je woning niet met een restschuld achter en kun je \nzonnepanelen doorgeven aan de nieuwe bewoner. \n",
  "\u2022 \nIn nieuwe gebouwen komt geen gasketel meer. Nieuwe ketels moeten ten minste hybride \nzijn. We stimuleren bovendien innovaties om volwaardige alternatieven voor de cv-ketel te \nontwikkelen. \n",
  "We wonen in een van de dichtstbevolkte gebieden ter wereld. Mensen wonen dicht op elkaar \nen de ruimte is schaars. Iedereen wil een mooi huis in een fijne en groene omgeving. We \nreizen graag van hot naar her. En bedrijven en landbouw gunnen we het liefst de ruimte die ze \nnodig hebben. Maar in de realiteit gaat elke claim op schaarse ruimte ten koste van een ander \ndoel. We zien problemen als milieuvervuiling, klimaatverandering, watergebrek, verlies aan \nbiodiversiteit en verrommeling van het landschap. Deze problemen staan al vele jaren op de \nagenda, maar conservatief denken zorgt ervoor dat veel bij het oude blijft.\n",
  "Nieuwe regie\nOver de ruimtelijke inrichting van Nederland wordt letterlijk en figuurlijk gepolderd. Ministeries, \nprovincies, waterschappen en gemeenten zitten met elkaar om tafel om beslissingen te maken \nwat waar gebouwd wordt en soms zijn ze het met elkaar oneens. Voor de burger is het terecht \nonbegrijpelijk dat er niet \u00e9\u00e9n overheid is. Een grotere rol van de nationale overheid is belangrijk om \nruimte te maken voor onze grote ambities op woningbouw, natuur en klimaat.\n",
  "\u2022 \nWe brengen Wonen, Ruimtelijke Ordening en Milieu bij elkaar in een apart ministerie.  \nDit ministerie gaat de grote lijnen uittekenen. Om grote nieuwe woonwijken te cre\u00ebren met  \neen goede OV-verbinding. Om natuurgebieden te verbinden. En om een structurele oplossing \nte vinden voor milieuproblemen zoals stikstof. \n",
  "\u2022 \nNationaal stellen we kaders waarbinnen decentrale overheden de vrijheid hebben om de \ninvulling te geven die hun het best past. Het is niet de bedoeling dat het Rijk tot op de \nvierkante meter bepaalt wat er gebeurt. We werken langdurig samen met regio\u2019s: die kunnen \nmaatwerk bieden. De betrokkenheid van minister geeft doorzettingskracht voor grote \nprojecten. De minister kan ingrijpen als doelen lokaal niet worden gehaald. \n",
  "\u2022 \nWe kiezen voor een netwerk van goed verbonden steden van de Randstad tot aan Zwolle en \nEindhoven. Hier zorgen we dat nieuwe wijken een goede OV-aansluiting hebben. We tekenen \nhoofdstructuren in van infrastructuur, natuurgebieden met bufferzones en landbouwgebieden. \nEn we pakken bodemdaling aan door sommige gebieden te vernatten. \n",
  "\u2022 \nDe afgelopen jaren is veel kennis en deskundigheid over de leefomgeving bij de nationale \noverheid verloren gegaan. Bovendien denken ministeries vooral vanuit hun eigen expertise na \nover de leefomgeving. We stellen een planologische dienst voor die verschillende ministeries \nondersteunt. Die werpt een brede, integrale blik om de leefomgeving te verbeteren. \n",
  "\u2022 \nWij willen dat gemeenten en provincies gebruik kunnen maken van expertise op architectuur, \nstedenbouw, landschapsinrichting, publieke ruimte en infrastructuur via een Open Oproep, \nnaar Vlaams voorbeeld.\n",
  "Groen groeit mee\nAls in de open ruimte wordt gebouwd, moet daarvoor groen in de buurt terugkomen. Zo houden \nwe de leefomgeving aantrekkelijk. Het gevaar is dat we over groen blijven praten, terwijl er vrolijk \nverder wordt gebouwd. Daarom hanteren we het principe: groen groeit mee.\n",
  "\u2022 \nIn binnensteden zorgen we voor wandelroutes en ontmoetingsplekken. In nieuwe wijken \nkomen parken. Rond steden worden natuur- en recreatiegebieden aaneengesloten, waar je \nmakkelijk kunt komen. We waken ervoor dat recreatie ten koste gaat van natuur. In landelijke \ngebieden maken we ruimte voor natuurgebieden en locaties voor zonne- en windenergie. \n",
  "\u2022 \nAls er buiten de bebouwde kom wordt gebouwd, moeten ontwikkelaars meebetalen om in \nde buurt evenveel nieuwe natuur aan te leggen. Per saldo moet de biodiversiteit er met het \nnieuwe groen op vooruit gaan. We garanderen dat de natuur vervolgens ook onderhouden \nwordt.\n",
  "We gaan verdozing van het landschap tegen\nNederland verliest elke dag acht hectare aan open ruimte. Dat zijn zestien voetbalvelden. Per dag! \nDistributiecentra schieten als paddenstoelen uit de grond. Ons landschap \u2018verdoost.\u2019 Ondertussen \nstaan oude bedrijventerreinen vaak leeg. Politiek ingrijpen is nodig om bedrijven te clusteren en \nopen ruimte te beschermen. Bovendien versterken bedrijven elkaar in een netwerk.\n",
  "\u2022 \nWe nemen nationale regie om open ruimte in het Nederlandse landschap te behouden.  \nSamen met provincies willen we bedrijfshallen allereerst clusteren op bestaande \nbedrijventerreinen. Voor het groeiende aantal distributiecentra worden enkele nieuwe  \nclusters aangewezen bij knooppunten van goederenverkeer. \n",
  "\u2022 \nDe ontwikkeling van bedrijfshallen in de open ruimte zou alleen op beperkte schaal mogelijk \nmoeten zijn in bedrijfsclusters. Hiervoor moet wel worden meebetaald aan de sloop en \nherstructurering van bestaande bedrijventerreinen via een belasting op de onttrekking van \nopen ruimte. Op bestaande bedrijventerreinen en in de nieuwe bedrijfsclusters verplichten  \nwe effici\u00ebnt en meervoudig ruimtegebruik. Bijvoorbeeld door parkeerruimte onder gebouwen, \nof groen en energieopwekking op gebouwen. Zo houden we de ruimtebehoefte zo veel \nmogelijk beperkt en zijn ook bedrijventerreinen meer natuurinclusief. \n",
  "Markten die werken voor iedereen\n",
  "We hebben een sterke economie en een succesvol bedrijfsleven nodig voor een bloeiende \nsamenleving. Alleen zo hebben we de middelen om te investeren in onderwijs, zorg en al \ndie andere mooie dingen. Alleen zo zijn er genoeg banen en kansen voor mensen om zich \nte ontwikkelen. Door de coronacrisis zijn we in een ongekende recessie geraakt met snel \noplopende werkloosheid en een groot aantal faillissementen. Het is niet duidelijk hoe snel de \neconomie weer zal aantrekken, het is nu alle hens aan dek om de schade te beperken.\n",
  "Tegelijk weten we ook dat, op de lange termijn, de economie niet ongecontroleerd kan \ndoorgroeien. De grenzen van het huidige economisch model komen in zicht, we stuiten op \necologische grenzen: grondstoffen raken op, de aarde warmt op en biodiversiteit neemt af. \nUiteindelijk raakt dit  het verdienvermogen van Nederland.\n",
  "Ons kapitalistische systeem heeft veel bijgedragen aan de ontwikkeling van onze welvaart. Wij \nkennen geen enkel ander systeem dat zo veel vrijheid en vooruitgang heeft voortgebracht. Maar \n\u2018de markt\u2019 raakt steeds meer op drift: we zien dat ongebreidelde marktwerking leidt tot ongelijke \nwelvaart, tot ongelijkheid in kansen en zeggenschap en tot steeds grotere machtsconcentraties. \nJuist in deze tijd moeten we een nieuwe balans zoeken: wij willen een markteconomie die niet \nalleen sterk, maar ook duurzaam en weerbaar is. Met een investeringsagenda voor groen herstel.\n",
  "Wij willen een nieuw progressief kapitalisme, met markten die werken voor iedereen. Hiervoor \nhebben we een overheid nodig die haar impact niet alleen maar meet in economische welvaart, \nmaar ook in welzijn, kwaliteit van leven, gezondheid, leefomgeving en klimaat. Ook blijft de \noverheid in moeilijke tijden investeren in de structurele transities van onderwijs, klimaat, \narbeidsmarkt en de hervorming van het toeslagenstelsel. Zo nodig nemen we meer tijd om onze \nschulden af te bouwen.\n",
  "We maken van de overheid een moderne, stevige marktmeester die uitwassen in de markt, \nbijvoorbeeld bij Big Tech en Big Pharma, beteugelt. Zij zorgt er ook voor dat de ware \nmaatschappelijke kosten van producten duidelijk zichtbaar zijn en waar mogelijk worden \ndoorberekend.\n",
  "We versterken de kaders waarbinnen het bedrijfsleven moet werken, maar zorgen ook voor \neen goed geschoolde beroepsbevolking, een hoogwaardige infrastructuur, een eenvoudig \nbelastingstelsel, goede handelsverdragen en meer publiek-private samenwerking. Het stimuleren \nvan innovatie, met name bij het mkb, start-ups en scale-ups blijft bovenaan de agenda staan.\n",
  "Wij ondersteunen de transitie naar een circulaire economie en stellen niet alleen voor 2050 maar \nal voor 2025 doelen: dan willen wij 30 procent minder grondstoffen gebruiken. Dit bereiken wij \ndoor op alle fronten circulair te denken: van productontwerp tot een recht op reparatie en een \nmarktplaats voor materialen.\n",
  "Ruim baan voor waardenvol bedrijfsleven\n",
  "In Nederland hebben we een sterk bedrijfsleven, ook in tijden van crisis, zoals de huidige \ncoronapandemie. Van de bakker op de hoek tot toonaangevende wereldwijde ondernemingen \nlaten bedrijven zien hoe weerbaar en innovatief ze zijn in moeilijke tijden. Bedrijven zijn de \nruggengraat van onze economie en ons verdienvermogen en maken het mogelijk dat de \noverheid haar taken kan uitvoeren. We hebben onze bedrijven bovendien hard nodig om \nmaatschappelijke uitdagingen aan te gaan.\n",
  "Het bedrijfsleven staat te vaak in een negatief daglicht, terwijl wij zo veel kansen zien voor \nbedrijven om financi\u00eble winst en maatschappelijke waarde op lange termijn te combineren. \nDe duurzame ontwikkelingsdoelstellingen van de Verenigde Naties spelen bij steeds meer \nbedrijven een prominente rol. Echter, dit geldt nog lang niet voor alle bedrijven. Te vaak nog \nstaan bedrijven die rekening houden met alle belanghebbenden \u2013 klanten, aandeelhouders, \nmedewerkers en maatschappij \u2013 met 0-1 achter door onduidelijke transparantieregels, \nverouderde rechtsvormen en prijzen die de maatschappelijke kosten niet meenemen. Wij willen \nambitieuze bedrijven die economisch succes hebben \u00e9n het nastreven van meerwaarde voor \nde samenleving voorop stellen, die niet waarde- maar waardengedreven zijn.\n",
  "Versterk het bedrijfsleven\nWe kunnen trots zijn op de prestaties van onze ondernemers en bedrijven. We zijn wereldspeler \nin diverse sectoren mede dankzij een bloeiend, modern en innovatief mkb. We willen deze \nkoppositie blijven houden. We versterken het bedrijfsleven met behulp van een beter geschoolde \nberoepsbevolking, investeringen in infrastructuur, een eenvoudig belastingstelsel dat werken \nlonend maakt, een evenwichtige arbeidsmarkt, goede handelsverdragen en internationale \ncontacten en handelsmissies. De overheid wordt een competente partner van het bedrijfsleven en \ngeen bureaucratisch struikelblok.\n",
  "\u2022 \nWe bouwen op de lessen van de coronacrisis en versnellen besluitvormingsprocedures van \nde overheid zonder dat dit ten koste van duurzaamheid en kwaliteit gaat. Bijvoorbeeld bij het \nverlenen van vergunningen of aanbestedingen. Minder mensen aan tafel, meer expertise. \nBedrijven kunnen daardoor sneller aan de slag. \n",
  "\u2022 \nEr komt nog meer focus op publiek-private samenwerkingen, bijvoorbeeld op het gebied van \ninfrastructuur, waarbij de overheid doelen zet en bedrijven zorgen voor de juiste uitvoering. \n",
  "\u2022 \nWe zetten stimuleringsfondsen effectiever in. Er komt meer geld, bijvoorbeeld van InvestNL, \nvoor gerichte innovatie en digitalisering. Ook venture capital, start-ups, scale-ups en innovatief \nmkb krijgen makkelijker toegang tot deze fondsen. \n",
  "werken, goede infrastructuur en een overheid die over de grenzen kan kijken. We stimuleren \nde ontwikkeling van regionale ecosystemen, zoals bijvoorbeeld het high-tech cluster rond \nEindhoven, de food valley in Wageningen, greenport West Holland (glastuinbouwcluster) \nin Westland en de energy valley in Groningen, Friesland en Drenthe. Plaatsen waar grote \nbedrijven, mkb, start-ups, universiteiten, financiers en overheid elkaar inspireren en \nversterken. \n",
  "\u2022 \nToerisme krijgt een volwaardige plaats binnen het economisch beleid. Om problemen met \nmassatoerisme in stadscentra en kustplaatsen te verhelpen, moet toerisme meer over \nNederland worden gespreid. Een landelijke aanpak is nodig omdat gemeenten en provincies \nbeperkte middelen hebben om hierop te sturen.\n",
  "Duidelijke afspraken voor maatschappelijk ondernemen\nWe weten steeds beter hoe, door wie, waar en waarvan de spijkerbroek in de winkel \ngemaakt is. Veel bedrijven willen meer verantwoordelijkheid nemen, maar bedrijven die hun \nverantwoordelijkheid ontlopen, komen er nog te makkelijk vanaf. Daarvoor is het belangrijk dat \nbedrijven, werknemers, maatschappelijke organisaties en overheid gezamenlijk afspraken kunnen \nmaken. En dat er \u00e9\u00e9n kader is waarbinnen zij elkaar aan die afspraken houden.\n",
  "\u2022 \nWe zetten in op \u00e9\u00e9n duidelijke kader voor (internationaal) maatschappelijk verantwoord \nondernemen, zoveel mogelijk op Europees niveau. Daarmee scheppen we helderheid in de \nwaaier aan nationale, Europese en internationale richtlijnen, gedragscodes, convenanten en \nstandaarden. In eerste instantie spreken we bedrijven aan op hun eigen verantwoordelijkheid. \nWaar bedrijven in gebreke blijven, volgt wetgeving. \n",
  "\u2022 \nBedrijven hebben als kernonderdeel van dit kader voortaan een zorgplicht. Ze blijven alert op \nhun milieuschade en mensenrechtenschendingen. We zetten in op Europese regelgeving die \ndue diligence verplicht stelt op basis van bestaande VN en OESO richtlijnen. \n",
  "\u2022 \nWe nemen internationale standaarden als uitgangspunt. We vragen alle in Nederland actieve \nbedrijven met internationale aanvoerketens uiterlijk in 2025 de OESO-richtlijnen voor \ninternationale ondernemingen, waarin de richtlijnen voor goed maatschappelijk ondernemen \nzijn vastgelegd, te implementeren. \n",
  "\u2022 \nMaatschappelijke organisaties hebben een essenti\u00eble rol. We ondersteunen ze om de \nnaleving van afspraken te controleren en hier melding van te maken. De overheid blijft de \nscheidsrechter en besluit over eventuele sancties. \n",
  "beloning, worden ingeperkt. Bestuurders krijgen expliciet de verantwoordelijkheid de belangen \nvan alle stakeholders tegen elkaar af te wegen, zo nodig wordt dit wettelijk vastgelegd. \nDaarbij wordt ook naar niet-beursgenoteerde bedrijven, zoals bijvoorbeeld private equity-\ninvesteerders, gekeken. \n",
  "\u2022 \nWaar mogelijk moeten bedrijven met internationale aanvoerketens, die in aanmerking willen \nkomen voor overheidssteun of publieke aanbestedingen, voldoen aan de OESO-richtlijnen  \nvoor internationale ondernemingen.\n",
  "Meer transparantie: \u00e9\u00e9n compleet jaarverslag, \u00e9\u00e9n bijsluiter\nTransparantie is de hoeksteen van een eerlijke economie. Op dit moment is er een heel scala \naan rapportagemethoden over maatschappelijke effecten. We willen dat toezichthouders, \ninvesteerders en klanten bedrijven ook op dit gebied makkelijker kunnen vergelijken.\n",
  "\u2022 \nWe werken toe naar eisen waar het jaarverslag van een bedrijf tenminste aan moet voldoen. \nBedrijven blijven vrij om een eigen methode te kiezen. Over de gevolgen voor klimaat,  \nmilieu, biodiversiteit en de samenleving verwachten we dat ze zich allemaal op dezelfde \nmanier verantwoorden. Ook hier wordt de link naar de duurzame ontwikkelingsdoelen van  \nde VN gelegd. \n",
  "\u2022 \nD66 is voorstander van heldere en eenduidige (Europese) afspraken over een zogenaamde \n\u2018groene\u2019 \u00e9n \u2018bruine taxonomie.\u2019 Zo spreekt iedereen dezelfde taal over welke investeringen \ngoed zijn voor het klimaat en biodiversiteit, en welke schade aanbrengen. \n",
  "\u2022 \nWe breiden de rapportageplicht over maatschappelijke effecten net als Frankrijk, Duitsland  \nen Denemarken uit. Er komt beter toezicht op niet-financi\u00eble informatie. We onderzoeken \nde mogelijkheden om ook niet-beursgenoteerde grote bedrijven transparanter te laten \nrapporteren over hun maatschappelijke impact. \n",
  "\u2022 \nEr moet betere en verplichte rapportage van duurzaamheidsrisico\u2019s door financi\u00eble instellingen \nkomen. Klanten moeten immers op basis van deze rapportages kunnen besluiten om \n(bepaalde) financi\u00eble producten of diensten niet meer af te nemen bij een bank of verzekeraar. \n",
  "(H)erkenning voor sociale ondernemingen\nSteeds meer bedrijven streven actief naar maatschappelijk meerwaarde. Het zijn niet alleen de \n\u2018ouderwetse\u2019 bedrijven die naast winst hun maatschappelijke impact willen verbeteren, maar ook \nnieuwe sociale ondernemingen die primair streven naar waarde voor de samenleving. Het is nu \nlastig om als sociale onderneming aan de slag te gaan. Daarom wil D66 wil ze een duidelijke plek \nin de wet geven.\n",
  "\u2022 \nWe willen een duidelijke erkenning van sociale ondernemingen in de wet, bijvoorbeeld  \nals maatschappelijke BV (BVm). Dat biedt sociaal ondernemers en de samenleving helderheid \nen zekerheid. \n",
  "\u2022 \nSociaal ondernemers moeten makkelijk mee kunnen doen aan aanbestedingen. \nMaatschappelijke meerwaarde krijgt een prominentere rol in de Aanbestedingswet. \n",
  "Moderne marktmeesters en realistische prijzen\n",
  "De markt is een geweldig middel voor het cre\u00ebren van een bloeiende en dynamische economie. \nBedrijven concurreren er om de gunst van klanten. Dat brengt ons welvaart, werkgelegenheid, \nkeuzevrijheid en vooruitgang. Maar de markt raakt steeds meer op drift. T\u00e9 vrije marktwerking \nheeft geleid tot ongelijkheid, machtsconcentraties en maatschappelijke kosten die niet \nworden meegerekend. Een essentieel onderdeel van progressief kapitalisme zijn markten \ndie werken voor iedereen. De overheid is er om rechtvaardige kaders te stellen en deze te \nbewaken. Daarbij horen nieuwe mededingingsregels en een overheid die optreedt als stevige \nmarktmeester. Bij een progressief kapitalisme horen sterke markten en stevige kaders. Zo \nzorgen we dat onze markteconomie de resultaten levert die we willen.\n",
  "Een update van het mededingingsrecht\nDe economie is in de afgelopen decennia in rap tempo veranderd. Een boekenwinkel concurreert \nnu niet alleen met de winkels verderop, maar ook met grote digitale bedrijven zoals Bol.com en \nAmazon. Tegelijkertijd vraagt verduurzaming nieuwe vormen van samenwerking tussen bedrijven. \nWe bewaken een eerlijk speelveld voor alle ondernemers en geven meer ruimte aan verantwoorde \nsamenwerking. Daarom brengen we de spelregels van het mededingingsrecht weer bij de tijd.\n",
  "\u2022 \nWe maken van de mededingingsautoriteiten moderne waakhonden in plaats van papieren \ntijgers. We geven ze meer mogelijkheden om flexibel regels te stellen, onderzoek te doen \nen in te grijpen. Bijvoorbeeld de bevoegdheid om te grote bedrijven op te breken of het \nverlagen van de bewijslast bij machtsmisbruik door marktleiders. Ook komt er ruimte om \nmachtsmisbruik bij gratis diensten of data aan te pakken. Naast afzetmarkten wordt er ook \nnaar scheve machtsverhoudingen in toeleveringsmarkten en arbeidsmarkten gekeken. \n",
  "\u2022 \nMededingingsautoriteiten werken Europees en internationaal nauw samen. Door het bundelen \nvan slagkracht kunnen zij monopolies betwisten. \n",
  "\u2022 \nGedupeerde gebruikers van ondernemingen die de mededingingsregels hebben overtreden \nkrijgen meer juridische mogelijkheden. We breiden de mogelijkheden voor een class-action \nsuit uit. \n",
  "\u2022 \nWe versterken de democratische controle op de kwaliteit van het toezicht. We verwachten  \nvan toezichthouders van markten dat ze zich vaker openbaar verantwoorden. Dat stimuleert \nhet debat over de gewenste rol van deze toezichthouders. \n",
  "We verkennen bovendien of die bevoegdheid ook nationaal aan de ACM kan worden verleend. \n",
  "\u2022 \nAan de andere kant krijgen bedrijven meer ruimte om in samenwerking de maatschappelijke lat \nhoger te leggen. Bijvoorbeeld als het welzijn van dieren verbetert of als gezamenlijk transport \nminder schade aan het milieu toebrengt.\n",
  "Een weerbare financi\u00eble sector voor een sterkere economie\nD66 staat voor een degelijke, dienstbare, duurzame en weerbare financi\u00eble sector. Niet de \nomvang van de financi\u00eble sector is van belang, het gaat om de gezondheid ervan. Om een \nsterke re\u00eble economie mogelijk te maken, is het belangrijk dat financi\u00eble instellingen hun \n(maatschappelijke) rol goed kunnen vervullen. Tijdens de financi\u00eble crisis hebben we gezien hoe \nde hele economie en samenleving eronder lijden als het mis gaat bij banken. Gelukkig is deze \nsector sindsdien veel gezonder geworden. Toch moet hier nog veel gebeuren. Bovendien vormen \nklimaatverandering en verlies van biodiversiteit nieuwe bedreigingen voor de stabiliteit van de \nfinanci\u00eble sector.\n",
  "\u2022 \nWij willen de diversiteit van de financi\u00eble sector vergroten. Meer concurrentie is een belangrijk \nmiddel om dit te bereiken. Hiervoor moeten klanten meer macht krijgen, bijvoorbeeld door \nte zorgen dat zij eenvoudig met behoud van hun rekeningnummer over kunnen stappen \nnaar een andere bank en de invoering van goed vergelijkbare standaardproducten voor \nniet adviesgevoelige productgroepen. Ook moeten nieuwe aanbieders, zoals \u2018fintechs\u2019 - \nbedrijven die technologie inzetten om financi\u00eble dienstverlening te verbeteren \u2013 of start-up \nbanken, makkelijk kunnen toetreden en doorgroeien door actievere ondersteuning en meer te \nexperimenteren met proportioneel toezicht. \n",
  "\u2022 \nBij de keuze over de toekomst van de Volksbank willen wij dat het maatschappelijk profiel van \ndeze bank blijft bestaan. Dit past bij de rol die de bancaire sector in onze ogen moet innemen. \nOok bij andere privatiseringen of acquisities in de financi\u00eble sector (van met name Private \nEquity partijen) dient de toezichthouder meer middelen te krijgen om het belang van de \npolishouder/klant te borgen. \n",
  "\u2022 \nWij zijn positief over het cre\u00ebren van een publiek verankerd alternatief voor het aanhouden \nvan een rekening bij een commerci\u00eble bank, zoals digitaal centralebankgeld, en we steunen de \nonderzoeken naar de meest geschikte vormgeving hiervan. \n",
  "\u2022 \nD66 is voorstander van de verdere verhoging van kapitaalbuffers in de financi\u00eble sector, en om \ndie in een crisis meer te kunnen gebruiken om de rest van de economie te ondersteunen. \n",
  "worden meegewogen voor de buffers die banken moeten aanhouden. Naast de economie \nmoet ook klimaat een onderdeel van de stresstesten voor extreme scenario\u2019s worden.\n",
  "Eerlijke prijzen in een eerlijke economie\nEen economie die werkt voor iedereen heeft eerlijke prijzen. Voor vlees, vliegtickets en andere \nproducten of diensten betalen we nu vaak niet de volledige prijs. Dat lokt de uitbuiting van \nmensen, dieren en natuur uit. Een eerlijke prijs houdt ook rekening met de maatschappelijke \nkosten. We staan pal voor de keuzevrijheid van mensen, maar wel binnen de spelregels van een \neerlijke en duurzame economie en \u2018echte\u2019 marktwerking op basis van alle relevante kosten.\n",
  "\u2022 \nHet invoeren van eerlijke prijzen is het effectiefst als dit op Europees niveau gebeurt. We \nzullen ons hier in de EU met volle kracht hard voor maken en desnoods met een groep \ngelijkgezinde landen het voortouw nemen. \n",
  "\u2022 \nWe sporen verborgen kosten en subsidies op die schade toebrengen aan milieu, klimaat en \ngezondheid, in samenwerking met maatschappelijke organisaties. De overheid neemt hier \neen co\u00f6rdinerende rol op zich. Eerlijke prijzen dwingen we desnoods via een minimumprijs \nof belasting af. Dat past binnen de verandering van belasting op arbeid naar belasting op \nvervuiling. De inkomsten hieruit laten we transparant terugvloeien naar de maatschappij om \ndie schade te herstellen. \n",
  "\u2022 \nWe zetten in op Europese samenwerking en groene handelsakkoorden. We steunen de \ninvoering van een CO2-tarief aan de Europese grens, zodat bedrijven van buiten de EU op \ndezelfde klimaatvoorwaarden concurreren op de Europese markt. \n",
  "\u2022 \nDe overheid werkt actief aan een \u2018ware prijs\u2019-scan voor haar eigen beleid. De overheid gaat \ngroen begroten waarbij de volledige maatschappelijke kosten en de impact van de begroting \nop de brede welvaart transparant worden gemaakt. Zij let bij inkoop en aanbesteding beter op \nbeschikbare ware prijzen die ook rekening houden met de maatschappelijke effecten. \n",
  "\u2022 \nEr komt een directie of agentschap Externe Effecten dat de bevoegdheid krijgt eerlijke \nprijsberekeningen te verlangen en dat grote sectorbrede hervormingen initieert en  begeleidt. \n",
  "\u2022 \nDe overheid stelt heldere eisen aan deze sectoren voor wat betreft de kwaliteit en  \nrobuustheid van hun maatschappelijke dienstverlening en het vermijden van excessieve \nwinsten en beloningen. \n",
  "\u2022 \nHet nut van concurrentie en aanbestedingen wordt zorgvuldig afgewogen tegen de mogelijke \nkosten- en kwaliteitsvoordelen van een dienst door \u00e9\u00e9n partij te laten uitvoeren. \n",
  "Wij maken werk van missiegedreven innovatie\n",
  "In deze kabinetsperiode is het D66 gelukt om het innovatiebeleid flink te hervormen. In \nhet nieuwe \u2018missiegerichte\u2019 innovatiebeleid staan maatschappelijke uitdagingen centraal \nen worden de krachten gebundeld. In de komende periode willen we dit beleid handen en \nvoeten geven. We zorgen ervoor dat we een grote stap verder komen in het oplossen van de \nuitdagende vraagstukken waar we voor staan.\n",
  "Gericht investeren in innovatie\nDe Deltawerken worden internationaal als een van de zeven moderne wereldwonderen \ngezien. De watersnoodramp bracht kennis en kunde bij elkaar. Alleen zo kon een volgende \nwatersnoodramp voorkomen worden. De beperkte pot innovatiegeld is nu versnipperd. Er is een \nlange lijst aan breed geformuleerde missies. Bij 25 breed geformuleerde innovatiemissies en \nde daarbij behorende lange lijst sleuteltechnologie\u00ebn zijn de mogelijkheden geld uit te geven \nschier eindeloos. Wij zorgen dat er een keuze wordt gemaakt. We nodigen iedereen uit om mee \nte werken en zorgen voor een goed, snel en transparant proces om de beste voorstellen te \nhonoreren. Zo plukken we ook met zijn allen de vruchten van publieke investeringen.\n",
  "\u2022 \nWe steken extra geld in onderzoek en innovatie. Zo werken we toe naar de Lissabon-\ndoelstelling om 3 procent van ons nationaal inkomen aan onderzoek en innovatie te besteden, \nbijvoorbeeld met betrekking tot het klimaat. We moedigen het bedrijfsleven aan om mee  \nte investeren. \n",
  "\u2022 \nWe stimuleren onderzoekers, start-ups en bedrijven met de maatschappelijke missies aan de \nslag te gaan. Dat doen we niet alleen door meerjarig te investeren. Maar bijvoorbeeld ook door \nbij gebrek aan marktfinanciering als durfinvesteerder in te stappen. Of als klant aanbieders uit \nte dagen om te vernieuwen. \n",
  "\u2022 \nWe kiezen ook de sleuteltechnologie\u00ebn waar we ons op richten. De technologie\u00ebn zijn het \nfundament voor nieuwe toepassingen. Zo leiden doorbraken in fotonica tot  effici\u00ebntere \nzonnepanelen en nieuwe meetsystemen voor de landbouw. Door gericht te investeren,  \nblijven we in de top meedoen. \n",
  "\u2022 \nDe keuze voor de missies en sleuteltechnologie\u00ebn gebeurt door meer onafhankelijke experts \neen plek aan tafel te geven. \n",
  "Europees en internationaal optrekken\nWe moeten realistisch zijn in de keuze waar we als Nederland koploper willen zijn en waar we \naanhaken op innovaties uit het buitenland en vooral Europa.\n",
  "\u2022 \nWe doen actief mee in Europese innovatieprogramma\u2019s. We sluiten de Nederlandse missies \ndaarom goed aan op de missies die we in de Europese Unie hebben afgesproken. De \nbelangrijke projecten van gemeenschappelijk Europees belang krijgen een hoge prioriteit. \n",
  "\u2022 \nAls Europa stellen we ons de ambitie concurrerend te zijn met de VS en China op het gebied \nvan nieuwe technologie\u00ebn, zoals 5G en kwantumtechnologie. \n",
  "\u2022 \nWe zoeken actief internationale samenwerking op het gebied van onderzoek en innovatie  \nop. We zetten de ambassades in om op de gekozen missies en sleuteltechnologie\u00ebn \ninternationale partners op te zoeken, waarbij we natuurlijk zorgvuldig rekening houden  \nmet spionageactiviteiten en cyberaanvallen.\n",
  "Extra aandacht voor start-ups en scale-ups\nWe hebben respect voor mensen die het aandurven om een eigen onderneming te beginnen. \nStart-ups en scale-ups zitten in een bijzondere situatie. Vanwege de snelle groei die ze \ndoormaken, willen ze flexibel werknemers inzetten en investeringen kunnen doen. D66 wil dat \nde overheid creatieve ondernemers helpt hun idee\u00ebn te realiseren. Zodat ondernemers het \naandurven fouten te maken, daar- van leren en door kunnen groeien.\n",
  "\u2022 \nWe maken investeringen in start-ups en scale-ups aantrekkelijker. Particulieren moeten \nverliezen na risicovolle investeringen in jonge bedrijven van hun belasting af kunnen trekken. \nDit gebeurt al in het Verenigd Koninkrijk. \n",
  "\u2022 \nStart-ups spelen een essenti\u00eble rol in innovatieve ecosystemen. Ze dagen de gevestigde \nbedrijven met nieuwe idee\u00ebn en technieken uit. We stimuleren daarom de samenwerking \ntussen universiteiten, hogescholen, incubatoren en fieldlabs. \n",
  "\u2022 \nWe maken het voor start-ups en scale-ups makkelijker om toptalent aan te trekken en te \nbehouden. We maken het aantrekkelijk om loon deels in aandelen en opties uit te betalen. \nInternationale talenten krijgen de mogelijkheid om in de eerste vier jaar het gespaard \npensioen en AOW uit te laten betalen. Voor schaarse talenten versoepelen we de criteria \nom een werkvergunning te krijgen. We zorgen voor een aantrekkelijk vestigingsklimaat met \ninternationale scholen en Engelstalige voorzieningen. \n",
  "Nederland als koploper in de digitale transformatie\n",
  "Digitalisering zal meer dan ooit onze samenleving gaan bepalen. Door digitalisering \nkunnen we vrijer zijn in hoe we leven en werken. De digitale transformatie is onmisbaar om \nklimaatverandering aan te pakken en zorg betaalbaar te houden. Ook is een snelle digitale \ntransformatie van het bedrijfsleven een absolute voorwaarde voor een slagvaardige en \nwendbare economie. In het onderwijs en op de werkvloer moeten we digitale vaardigheden \ngaan opbouwen op een toegankelijk manier. Tegelijkertijd moeten we de schaduwkanten van \ndigitalisering beteugelen. De rol van grote internationale bedrijven moet worden beperkt en \nhet democratisch bestuur van de digitale samenleving versterkt. Wij willen volle kracht vooruit, \nop beide fronten. Nederland moet koploper zijn in digitale transformatie en leidend zijn in het \nzekerstellen dat de technologie in dienst staat van mensen.\n",
  "Systematisch opbouwen van digitale vaardigheden\nWe willen dat iedereen kan meedoen in de digitale samenleving. De komende jaren zullen veel \nbanen verdwijnen. Daar komen andere banen voor in de plaats die andere vaardigheden vragen. \nHet omgaan met data, data-analyse en programmeren zijn steeds minder een vak apart en horen \nthuis in het hele curriculum. Daarom investeren we in digitale vaardigheden voor iedereen.\n",
  "\u2022 \nAlle scholen krijgen binnen vijf jaar een snelle internetverbinding. We stimuleren de \nontwikkeling van open leerplatformen zodat scholen niet afhankelijk zijn van \u00e9\u00e9n of twee \ncommerci\u00eble aanbieders. Het gebruiken en ontwerpen van digitale leermiddelen krijgt  \neen plek in de lerarenopleidingen. \n",
  "\u2022 \nWe vergroten de opleidingscapaciteit voor studenten in de techniek, ict en kunstmatige \nintelligentie in het hele vervolgonderwijs. We streven naar 1000 afgestudeerden in kunstmatige \nintelligentie en informatica per jaar vanaf 2022. Er komen fors meer investeringen in onderzoek \nop het gebied van digitale techniek, zoals kunstmatige intelligentie, cyber security, quantum \ncomputing en fotonica. \n",
  "\u2022 \nElke burger heeft toegang tot \u2018digitale inburgering\u2019; bijscholing die alle burgers helpt bij hun \ndeelname aan de digitale wereld. \n",
  "\u2022 \nWerknemers en werkzoekenden kunnen zich continu bijscholen in digitale vaardigheden.  \nHet scholingsaanbod bereidt mensen voor op de nieuwe banen in de digitale economie. \n",
  "\u2022 \nPolitici, bestuurders en ambtenaren worden geschoold in digitale vaardigheden. Voor politici \nis er een expertisetoegangscentrum ter advisering over de digitalisering in de samenleving en \nbijbehorende technologie. \n",
  "\u2022 \nWe versterken de vaardigheden en slagkracht van toezichthouders op het gebied van \npersoonsbescherming, mededinging, cybersecurity, gelijke behandeling en media.\n",
  "Naar een gezonde digitale samenleving\nNederland heeft een zeer hoge digitaliseringsgraad. Echter, de digitale wereld wordt steeds \nmeer beheerst door de VS en China. Het is de hoogste tijd dat wij met Europa een vuist maken \nen ervoor zorgen dat we de spelregels mede bepalen. De Europese agenda om regulering op de \njuiste manier vorm te geven wordt versterkt. We zorgen daarbij voor versterking van onze digitale \nautonomie door Nederlandse digitale ondernemers te helpen bij hun expansie op de Europese \nen mondiale markt. Behalve het verder ontwikkelen van de Europa-brede digitale interne markt \nhebben het behoud van publieke waarden en het beschermen van fundamentele rechten online \nde prioriteit.\n",
  "\u2022 \nWe investeren in een robuuste digitale infrastructuur. Nederland bouwt haar positie als \ninternetknooppunt verder uit. Goede toegang tot het internet is een basisbehoefte. We zorgen \ner daarom voor dat elke consument of organisatie toegang heeft tot betaalbaar vast en mobiel \ninternet van voldoende kwaliteit en snelheid, op elke locatie waar dat nodig is. Dat betekent \neen snelle uitrol van 5G en glasvezel. En we ondersteunen de komst van klimaatneutrale \ndatacenters. Zo kunnen mensen en bedrijven rekenen op een snelle en stabiele verbinding. \n",
  "\u2022 \nWe willen volle kracht vooruit naar een sterke, uniforme Europese digitale markt. Er staan veel \nbelangrijke Europese initiatieven in de stijgers. We jagen de ontwikkeling van deze plannen \naan. Europa speelt een belangrijke rol in het zetten van nieuwe mondiale digitale standaarden \nop basis van fundamentele mensenrechten. \n",
  "\u2022 \nWe zorgen voor weerbaarheid en autonomie van onze digitale netwerken. We zien er op toe \ndat de bedrijven die ze beheren zich voldoende inspannen om invloeden en bedreigingen van \nstatelijke actoren of cybercriminelen af te wenden. De overheid moet ze hierbij helpen door \nbeschikbare informatie over cyberrisico\u2019s ook met hen te delen. Het Digital Trust Center moet \ndaartoe worden versterkt. \n",
  "\u2022 \nOnze vrije en open toegang tot het internet is niet vanzelfsprekend. We staan daarom niet toe \ndat websites en diensten door buitenlandse overheden worden geblokkeerd. Ook beschermen \nwe de netneutraliteit, waardoor internetaanbieders geen onderscheid mogen maken in \ninternetverkeer uit commerci\u00eble overwegingen. \n",
  "Beperk de macht van de techgiganten\nGrote techbedrijven zijn in korte tijd gigantisch machtig geworden. Ze bezitten enorme \nhoeveelheden data van mensen. Ze kunnen als poortwachter bepalen welke informatie of \nproducten van ondernemers mensen wel of niet te zien krijgen. Dat heeft verstrekkende \nconsequenties voor het dagelijks leven van mensen en voor gewone ondernemers. We willen \ntegenmacht bieden. We dwingen af dat techgiganten hun maatschappelijke verantwoordelijkheid \nnemen. Bij voorkeur gebeurt dit op Europees niveau, waar nodig zullen wij samen met andere \nEuropese koploperlanden het voortouw nemen.\n",
  "\u2022 \nTechbedrijven betalen een eerlijke belasting in alle Europese landen waar ze ondernemen,  \nbij voorkeur op Europees niveau en binnen het kader van de OESO-afspraken. \n",
  "\u2022 \nTechbedrijven die selecteren en prioriteren wat mensen zien, moeten daarover verantwoording \nafleggen. Ze krijgen de aanmerking \u2018vitaal maatschappelijk bedrijf\u2019: we verwachten dat ze \neen onafhankelijke redactie instellen en openbaar en transparant uitleggen welke keuzes hun \nalgoritmen maken en hoe. \n",
  "\u2022 \nWe updaten het mededingingsrecht om misbruik van economische macht te voorkomen. \nWe pleiten voor spelregels die passen bij de digitale economie, zoals aandacht voor de \nmarktmacht van data en netwerkeffecten. Ook de maatschappelijke en democratische \nschade van machtsmisbruik van bedrijven die bepalen welke informatie wij zien, wordt \nin het mededingingsrecht betrokken. Er komen mogelijkheden techbedrijven net zoals \ntelecombedrijven vooraf te reguleren of eventueel op te splitsen. We pleiten ervoor \ntechgiganten voortaan te kunnen verplichten om data te delen. Kleine ondernemers moeten \nkunnen aanhaken zonder achtergesteld te worden. Overnames van veelbelovende Europese \nstart ups of scale-ups door techbedrijven worden kritisch getoetst en zonodig passen we de \nfusiecontroleregels aan om te zorgen dat dit ook effectief kan gebeuren. \n",
  "\u2022 \nDe bescherming van auteursrechten online mag niet leiden tot rechtvaardiging van massale \nsurveillance van gebruikers van sociale-mediaplatforms. \n",
  "\u2022 \nWe pleiten voor een sterke, onafhankelijke Europese toezichthouder. Die krijgt de bevoegdheid \nom onder de motorkap van grote digitale bedrijven te kijken. De toezichthouder kan bij \nmachtsmisbruik boetes opleggen. Toezichthouders op techbedrijven krijgen meer middelen \nom hun werk te doen. \n",
  "Nederland circulair in 2050\n",
  "Wereldwijd zijn er steeds minder grondstoffen te verdelen en groeit de hoeveelheid afval.  \nDat is een model dat niet vol te houden is. Een toekomstbestendige economie is een circulaire \neconomie. Bijna de helft van onze CO2-uitstoot is gelinkt aan de productie van voedsel en \ngoederen. We stappen af van produceren, gebruiken en wegwerpen en we werken toe naar \nslim ontwerpen, hergebruiken en recyclen. Dat is niet alleen noodzaak maar biedt ook  \nenorme kansen. We zorgen dat ondernemers deze opgave en kansen met beide handen  \naan kunnen pakken.\n",
  "Concrete doelen voor 2025 en 2050\nNederland heeft ambitieuze doelen gesteld. Op papier hebben we in 2050 een volledig circulaire \neconomie. De opgave is om dat ook werkelijkheid te maken.\n",
  "\u2022 \nWe scherpen de tussentijdse doelstellingen aan. In 2025 willen we al 30 procent minder \nnieuwe grondstoffen gebruiken. Nu ligt het tussentijdse doel pas op 2030. Zo voorkomen we \ndat we, net zoals bij hernieuwbare energie, te laat stappen zetten. \n",
  "\u2022 \nWe sturen ook op hergebruik van producten. Op dit moment gaan de wetten en convenanten \nvooral over recycling bij het einde van het product. We pleiten om bij het ontwerpen van het \nproduct al aandacht te besteden aan hoe het hergebruikt kan worden. \n",
  "\u2022 \nSommige sectoren, zoals de bouw, gebruiken veel materialen. Voor deze sectoren stellen we \naparte sectordoelen. \n",
  "\u2022 \nWe voeren een harde doelstelling in voor de reductie van milieueffecten, gerelateerd aan het \ndelven, transporteren en verwerken van grondstoffen voor de Nederlandse markt. Voor CO2 \nzal deze doelstelling gelijk lopen met de doelstellingen uit het klimaatakkoord.  \n",
  "\u2022 \nEr is meer aandacht en beleid nodig voor circulariteit van kritieke grondstoffen zoals \nzeldzame metalen. Om onze doelen op het gebied van circulaire economie te halen, moet \ngrondstoffenwinning, -import, -export en -gebruik meer worden gemonitord.\n",
  "Stimuleren van circulair ondernemerschap\nWe hebben in Nederland al een sterke traditie van recyclen. En voor bijvoorbeeld auto\u2019s vinden  \nwe onderhoud en reparaties de normaalste zaak van de wereld. Er kan echter veel meer om onze \neconomie sterker en schoner maken. Door effectief hergebruik van materialen te stimuleren.  \nDoor circulair ontwerpen de norm te maken. En door circulaire verdienmodellen te omarmen.\n",
  "\u2022 \nWe voeren naast statiegeld op flesjes ook statiegeld in op blikjes en versterken de aanpak  \nvan zwerfafval. \n",
  "\u2022 \nWe pleiten in Europa voor een vast aandeel gerecycled materiaal, om de markt hiervoor te \nontwikkelen. \n",
  "\u2022 \nWe verlengen de garantietermijnen van producten om een langere levensduur te faciliteren. \nOok willen we een recht op reparatie. Makers van producten hebben zo de plicht apparaten \nrepareerbaar te maken en reserve-onderdelen aan te bieden. \n",
  "\u2022 \nWe steunen het realiseren van marktplaatsen voor materialen en restproducten. Hierdoor \nworden aanbieders en afnemers aan elkaar gekoppeld en  ontstaat er een economische  \nprikkel om herbruikbaar te werk te gaan. \n",
  "\u2022 \nWe willen een materialenpaspoort voor elk gebouw en steunen het grondstoffenkadaster. \nDe bouw is alleen al verantwoordelijk voor 40 procent van het afval in Nederland. We zorgen \ndat gebouwen \u2018materialenbanken\u2019 worden van onderdelen die ontworpen zijn om te worden \nhergebruikt. \n",
  "\u2022 \nWe maken financiering voor circulaire projecten makkelijker. We missen nu kansen omdat \ninitiatiefnemers lastig aan risicodragende financiering kunnen komen. InvestNL moet \nbijvoorbeeld ook in circulaire projecten kunnen investeren.  \n",
  "\u2022 \nBinnen de Europese Unie dringen we aan op het aanpassen van de accountancyregels. Zo \nmoet dubbele btw op hergebruik van materialen voorkomen worden en afschrijvingstermijnen \nverlengd. Structurele aandacht voor ware prijzen is hier een belangrijke steunpilaar. \n",
  "\u2022 \nWe schalen lokale circulaire initiatieven op. We zorgen dat bedrijven elkaar op regionaal niveau \nvinden, kennis delen en dat circulaire initiatiefnemers bij regionale investeringsfondsen terecht \nkunnen. Klachten over regels die in de praktijk in de weg zitten, moeten makkelijk hun weg \nnaar de overheid vinden om onnodige belemmeringen weg te kunnen nemen. \n",
  "\u2022 \nHet Versnellingshuis wordt h\u00e9t kennisknooppunt over circulaire economie. Het Versnellingshuis \nheeft nu vooral de taak om bedrijven bij elkaar te brengen. Het kan ook als vraagbaak voor \ninitiatiefnemers en bedrijven dienen. \n",
  "we de Aanbestedingswet aan om sterker te sturen op het realiseren van maatschappelijke \ndoelstellingen bij het uitgeven van publiek geld. \n",
  "\u2022 \nOm verspilling van producten en onnodig transport te verminderen, treden we in overleg met \nde sector om de hoeveelheid retourzendingen naar webwinkels te verminderen.\n",
  "De impact van producten zichtbaar maken\nConsumenten, bedrijven, investeerders en overheden willen groene keuzes maken. Het is alleen \nvaak lastig om te weten welke keuze het best is. We willen dat het effect van een product \ninzichtelijk  is. Zodat iedereen een bewuste keuze kan maken.\n",
  "\u2022 \nWe maken het consumenten en gebruikers gemakkelijk te recyclen door te verplichten op  \n(de verpakking van) producten aan te geven waar het weggegooid moet worden. \n",
  "\u2022 \nElk product krijgt een digitaal productpaspoort dat de hele levenscyclus meegaat.  \nDat vermeldt  de materialen, onderdelen, herkomst van materialen, hoe het product kan \nworden gedemonteerd, welke onderdelen hergebruikt of gerepareerd kunnen worden en  \nhoe het product het beste gerecycled kan worden. Dit is onderdeel van het impactregister:  \nde digitale bijsluiter van elk product met basale informatie over de impact op de maatschappij \nen het milieu. \n",
  "\u2022 \nWe pleiten ook voor product-tracking. We willen dat tijdens productiestappen traceerbaar is \nwelk materiaal er in een product of halffabricaat zit. Zo weten we precies welke materialen er \nin een productenkringloop terecht komen. \n",
  "\u2022 \nIn het jaarverslag van bedrijven verlangen we ook informatie over circulaire prestaties.  \nWe stellen voor alle publieke inkopen van fysieke producten informatie-eisen rondom \nmilieuimpact en materiaalsamenstelling. Daar waar nodig moet het aantal producten dat valt \nonder de zogenaamde uitgebreide producentenverantwoordelijkheid worden uitgebreid. \n",
  "D66 wil een vrij leven voor iedereen. Een sterke democratische rechtsstaat is voor dat  \nstreven onmisbaar. Over de grens blijkt dat die democratische rechtsstaat geen rustig bezit is. \nIn talloze landen staat ze onder druk.\n",
  "Dat is hier gelukkig niet aan de hand. Maar we zijn wel ongerust. Of mensen met een lager \ninkomen nog wel naar de rechter stappen, als ze steeds meer moeten betalen. Of sociaal \nadvocaten nog wel kunnen rondkomen, als ze net wat meer tijd in de schrijnende zaak van \neen cli\u00ebnt investeren. Of de uitvoeringsorganisaties van de overheid de basis goed op orde \nhebben. Of onze rechten wel goed beschermd zijn, nu een steeds groter deel van ons leven \nzich online afspeelt. Of in de schaduwkanten van de samenleving de misdaad niet om zich \nheen grijpt. Daarom maken we fors meer geld vrij voor de rechtspraak, het OM, gerechtstolken, \nde reclassering, het gevangeniswezen, de forensische psychiatrie en psychologie en de \nsociale advocatuur. D66 wil investeren in onze veiligheid: in politiemensen, inlichtingen- en \nveiligheidsdiensten en in terrorismebestrijding. Om nieuwe ontwikkelingen het hoofd te bieden, \nzoals digitale misdaad of het misbruiken van onze data, moeten we de rechtsstaat ook online \ntanden geven.\n",
  "We willen dat onze overheid naast mensen komt te staan in plaats van tegenover hen.  \nEen pijnlijk voorbeeld is de toeslagenaffaire, waar duizenden ouders hebben moeten vechten \ntegen de starre houding van de belastingdienst en door de Tweede Kamer afgedwongen \nhardvochtige wetgeving. Zeker weten dat je beschermd wordt tegen zulke fouten, ook d\u00e1t \nis de rechtsstaat. En daar heeft onze rechtsstaat mensen hopeloos in de steek gelaten. \nZoiets mag nooit meer gebeuren. Daar moeten we van leren. De basis moet op orde zijn: \ngoede dienstverlening, transparante verantwoording en begrijpelijke communicatie. Dit vergt \ninvesteringen in onze uitvoeringsorganisaties zoals de Belastingdienst, het UWV en het CBR. \nDit gaat niet van vandaag op morgen. De organisaties moeten ook de tijd krijgen om deze \nverbeteringen te kunnen realiseren.\n",
  "Vanaf het allereerste begin is D66 gericht op het versterken van onze democratie. Dat is \nonverminderd actueel. Nog steeds voelen te veel mensen zich niet betrokken bij onze democratie. \nDat willen we verhelpen, van lokaal tot Europees niveau. Met plannen als een gekozen minister-\npresident, een nieuw kiesstelsel, een bindend correctief referendum en meer. Zo hebben mensen \nmeer te zeggen. Maar het vraagt ook iets van ons als politiek: een democratische houding en \nmeer dualisme. Onze verkiezingen worden aangemerkt als vitale infrastructuur, zodat ze worden \nbeschermd tegen manipulatie en be\u00efnvloeding. Daarbij hoort ook een onafhankelijke pers en een \nsterk parlement, dat de overheid kan controleren.Zo wil D66 bouwen aan een sterke, moderne \ndemocratische rechtsstaat zodat we ook in de toekomst in vrijheid kunnen leven.\n",
  "Een sterke, moderne democratische rechtsstaat is onmisbaar voor onze vrijheid. De kostbare \ninstituties van de rechtsstaat beschermen ons tegen willekeur van macht, discriminatie en het \nrecht van de sterkste. Het zorgt ervoor dat de overheid zich aan zijn eigen regels moet houden \nen dat misdadigers hun straf niet kunnen ontlopen. Voor een sterke rechtsstaat is een goed \nuitgeruste rechtspraak een onmisbare steunpilaar. Maar we zijn ongerust. De kerninstituties \nvan onze rechtsprekende macht staan onder druk. D66 wil verder bouwen aan een rechtspraak \ndie toegankelijk en sociaal is.\n",
  "Investeren in het recht\nVoor adequate rechtspraak zijn voldoende middelen nodig. De afgelopen jaren heeft onze \nrechtspraak echter te kampen gehad met onvoldoende geld om haar taken \u2018stressbestendig\u2019 uit te \nvoeren. Daardoor zijn er grote achterstanden in het afhandelen van zaken en is er een tekort aan \npersoneel in de hele strafrechtketen. D66 wil investeren in onze rechtspraak en rechtsstaat.\n",
  "\u2022 \nWe maken meer geld vrij voor de rechtspraak, het Openbaar Ministerie (OM), gerechtstolken, \nde reclassering, het gevangeniswezen, de forensische psychiatrie en psychologie en de \nsociale advocatuur. \n",
  "\u2022 \nWe willen een bekostigings- en begrotingsmethodiek die past bij een onafhankelijke \nrechtspraak, maar ook recht doet aan transparantie van en democratische controle over  \nhet besteden van belastinggeld.\n",
  "Toegankelijke rechtspraak\nDe inhoud van je portemonnee mag geen belemmering zijn om je recht te halen. Sociaal \nadvocaten moeten kunnen rondkomen, ook als ze net wat meer tijd in de schrijnende zaak van \neen cli\u00ebnt investeren. Rechterlijke procedures moeten bovendien begrijpelijk zijn voor iedereen. \nMensen moeten zich gehoord voelen en goede hulpverlening krijgen. Rechtsbijstand is heel \nbelangrijk om de toegang tot het recht te behouden voor iedereen.\n",
  "\u2022 \nWe willen de griffierechten flink verlagen, zodat ook in kleine juridische conflicten en voor \nmensen met een lager inkomen de financi\u00eble drempel laag ligt. \n",
  "\u2022 \nMensen met een kleine beurs krijgen rechtsbijstand door sociaal advocaten. Hier mag niet op \nworden bezuinigd. De vergoedingen van sociaal advocaten worden verhoogd, zodat zij een \nnetto jaarinkomen van het maximum van schaal 12 voor Rijksambtenaren kunnen verdienen. \n",
  "\u2022 \nHet Juridisch Loket wordt een multidisciplinaire instelling naar voorbeeld van de  \nzorgcentra. Net als een huisarts kan dat loket je doorverwijzen naar specialistische juridische \nhulp, maar heeft het ook door wanneer er een ander, niet-juridisch probleem speelt waar je \nhulp bij nodig hebt. \n",
  "\u2022 \nAlternatieve (online) vormen van geschilbeslechting zoals mediation en experimenten  \nbinnen en buiten de rechtspraak kunnen effectiever zijn dan de gang naar de rechter. We \nstaan positief tegenover alternatieven, zolang een mogelijkheid bestaat om zich tot de rechter \nte wenden. Toegang tot het recht blijft zo voor iedereen bereikbaar.  \n",
  "\u2022 \nWe zorgen dat er meer procedures bij de kantonrechter terechtkunnen, zodat ook andere \nrechtshulpverleners dan advocaten \u2013 met een lager tarief \u2013 rechtsbijstand kunnen verlenen.\n",
  "Moderne rechtspraak\nDe rechtspraak moet mee kunnen met de uitdagingen van nu. D66 wil een rechtspraak die bij \nde tijd is en die een betere afspiegeling van de diverse samenleving is. Zowel technologische \ninnovaties als diversiteit dragen in onze ogen bij aan een modernisering van de rechtspraak.\n",
  "\u2022 \nDe internationale trend om te experimenteren met kunstmatige intelligentie (KI) in de \nrechtspraak moet worden gereguleerd. De inzet van KI bij het snel doorzoeken van \njurisprudentie kan de rechtspraak helpen om effici\u00ebnter te werken, maar rechterlijke uitspraken \nmoeten altijd worden genomen door een mens van vlees en bloed. Rechtenopleidingen \nmoeten meer aandacht besteden aan het lezen en wegen van ondersteunend bewijs op basis \nvan KI. \n",
  "\u2022 \nWe willen meer ruimte voor rechters die zich specialiseren op het rechtsgebied waarover zij \noordelen, bijvoorbeeld door rechters niet langer verplicht periodiek van rechtsgebied te laten \nwisselen. \n",
  "\u2022 \nWe gaan in gesprek met de Raad van de Rechtspraak om het Charter Diversiteit te \nondertekenen. De Rechtspraak vervult een voorbeeldfunctie in de maatschappij en moet \nvoorop lopen in het bevorderen van de diversiteit op de werkvloer. \n",
  "\u2022 \nWe passen de wet aan zodat ministeri\u00eble invloed op benoemingen, schorsingen en  \nontslagen bij de Raad voor de Rechtspraak is uitgesloten. \n",
  "Zonder veiligheid zijn we niet echt vrij\n",
  "Veiligheid is een absolute voorwaarde voor een vrije samenleving. Om veiligheid na te kunnen \nstreven in een snel veranderende wereld moeten alle middelen die de rechtsstaat ons biedt, \nslim worden ingezet. Middelen die door diezelfde rechtsstaat begrensd worden. Soms vraagt \ndat om repressie en de effectieve inzet van ons strafrecht. Vaak ook om preventie, om misdaad \nzoveel mogelijk te voorkomen. D66 wil investeren in onze politiemensen, inlichtingen- en \nveiligheidsdiensten en in terrorismebestrijding. We willen onze rechtsstaat bovendien uitrusten \nmet middelen om nieuwe ontwikkelingen het hoofd te bieden, zoals cybercriminaliteit.\n",
  "Effectieve inzet van strafrecht\nIn het streven naar een sterke rechtsstaat en een veilige samenleving wil D66 het strafrecht zo \nselectief en effectief mogelijk inzetten. Het strafrecht is geen wondermiddel, waarmee gedeelde \nwaarden kunnen worden afgedwongen. Er hoort ook altijd preventie en re-socialisering bij. \nDuurzame veiligheid kent vele kanten. Cybercriminaliteit en financi\u00eble misdaad verdienen prioriteit. \nWe benadrukken tegelijkertijd het belang van een lokale aanpak van criminaliteit.\n",
  "\u2022 \nWe willen meer capaciteit voor financi\u00eble opsporing bij de politie, het Openbaar Ministerie \n(OM) en de Fiscale Inlichtingen- en Opsporingsdienst. We onderzoeken de mogelijkheid tot \nhet cre\u00ebren van een financi\u00eble politie. We onderzoeken ook de mogelijkheid voor de rechter \nom crimineel vermogen te confisqueren wanneer veroordeling niet mogelijk is (non conviction \nbased confiscation). \n",
  "\u2022 \nHet gebruiken van DNA-profielen uit publieke (commerci\u00eble) databanken vraagt om zeer \nstrenge regels. DNA dat mensen om een bepaalde reden hebben afgestaan mag niet voor \neen ander doel worden benut. \n",
  "\u2022 \nWe kiezen voor meer capaciteit voor de rechterlijke macht om overbelasting van de \nrechtspraak na de fase van opsporing van verdachten tegen te gaan. \n",
  "\u2022 \nDe laatste jaren is veel ge\u00efnvesteerd in de versterking van de positie van het slachtoffer in \nhet strafproces. Het is nu zaak om te zorgen dat deze rechten in de praktijk kunnen worden \nuitgeoefend. D66 wil geen verdere uitbreiding van slachtofferrechten om de balans in het \nstrafproces niet te verstoren. \n",
  "\u2022 \nWe investeren het extra geld dat we beschikbaar stellen voor de politie en het OM in \nde aanpak van nieuwe vormen van criminaliteit, zoals cybercriminaliteit, en in effectieve \nbestrijding van ambtelijke corruptie. \n",
  "Trust Center te versterken als eerste aanspreekpunt bij cybercalamiteiten. Zo hebben \nbedrijven en branches een vaste en betrouwbare plek waar ze terecht kunnen met hun online \nveiligheidsproblemen en vraagstukken bij calamiteiten. \n",
  "\u2022 \nMilieucriminaliteit kost de samenleving jaarlijks vier miljard euro. Toezicht en opsporing \nmoeten beter samenwerken en de capaciteit bij zowel opsporing als het OM moeten worden \nuitgebreid. Naast het bestuursrecht moet ook het strafrecht kunnen worden  ingezet. \n",
  "\u2022 \nWe willen de wetgeving om de positie van de rechter in het proces van gratie bij een \n(levenslange) gevangenisstraf versterken en de rol van de Minister van Justitie en de koning \nbeperken. Daarmee wordt het besluit van gratie een minder politiek beladen besluit. \n",
  "\u2022 \nWe zetten in op de mogelijkheid om bij veroordeelden die een gevangenisstraf en tbs hebben \ngekregen, eerder te beginnen met de tbs-behandeling. \n",
  "\u2022 \nDe rechter behoudt de vrijheid over op te leggen straffen. Minimumstraffen passen  \nhier niet bij. \n",
  "\u2022 \nKorte gevangenisstraffen zijn weinig effectief. We straffen effectiever met werkstraffen en \n(elektronisch gecontroleerde) voorwaardelijke straffen en nemen de \u2018vervangende taakstraf\u2019 \nop in de wet. \n",
  "\u2022 \nDe bevoegdheid van de minister van Justitie om zich met strafzaken te bemoeien door het  \nOM een opdracht te geven, beperkt de onafhankelijkheid van het OM. Daarom willen wij dat \ndeze komt te vervallen. \n",
  "\u2022 \nOpsporing en criminaliteitsbestrijding zijn primair een taak van politie en OM. De laatste jaren \nzijn gemeentes zich, vanuit hun bestuursrechtelijke taken, meer met criminaliteitsbestrijding \ngaan bezighouden. D66 wil deze ontwikkeling afremmen. Het bestuursrecht, bijvoorbeeld \nbij het sluiten van een pand of het intrekken van een vergunning, waar een rechterlijke \ntoets vooraf ontbreekt, mag slechts worden ingezet waar dat absoluut noodzakelijk is voor \nopenbare orde en veiligheid. Het mag niet worden gezien als alternatief voor het strafrecht. \n",
  "Investeren in kwaliteit en diversiteit politie\nDe politie heeft de komende tijd meer mensen nodig. De besteding van het geld moet doelmatiger \nen transparanter worden. Het is belangrijk dat de politie met sociale instanties en gemeenten \nsamenwerkt aan het versterken van positieve veiligheid, bijvoorbeeld op het gebied van \nleefbaarheid. Hierbij moet vroegtijdige preventie van criminaliteit en radicalisering de kerntaak zijn. \nBovendien willen we dat diversiteit in de politieorganisatie wordt bevorderd.\n",
  "\u2022 \nDe wijkagent blijft centraal staan in de politieorganisatie. D66 is voorstander van de inzet \nvan (extra) jeugdwijkagenten. D66 zorgt voor voldoende capaciteit in de basisteams zodat \nwijkagenten weer de tijd krijgen om hun rol als aanspreekpunt in de wijk te vervullen. \n",
  "\u2022 \nDe samenwerking tussen BOA\u2019s en de politie moet worden verbeterd, bijvoorbeeld door de \nBOA\u2019s een noodknop te geven met directe toegang tot de meldkamer van de politie. Er worden \ngeen BOA\u2019s ingezet als verkapte politieagenten. Het geweldsmonopolie blijft bij de politie. \n",
  "\u2022 \nSamenwerking op informatie-uitwisseling en operationeel optreden is hard nodig voor het \ntegengaan van georganiseerde criminaliteit, bijvoorbeeld rond de productie van synthetische \ndrugs. Binnen Nederland \u00e9n binnen Europa. D66 steunt daarom de versterking van Europol, \nEurojust, en het Europees Openbaar Ministerie. \n",
  "\u2022 \nD66 wil dat de diversiteit prioriteit wordt in alle lagen van de politieorganisatie. De \ncultuurverandering behoeft de volledige steun en inzet van de korpsleiding. Er moet gewerkt \nworden aan veilige teams waarbij er gericht tijd en aandacht wordt vrijgemaakt voor sociale \nveiligheid en omgangsvormen binnen teams.\n",
  "Jongeren verdienen een tweede kans\nVeiligheid en preventie zijn twee kanten van dezelfde medaille. D66 wil voorkomen dat de \nkansarme jongeren van nu de zware misdadigers van later worden. Dat vraagt om het bieden van \nperspectief en voldoende kansen om iets van het leven te maken. D66 ziet de bestaande aanpak \nin bijvoorbeeld Rotterdam en Amsterdam als belangrijke lessen.\n",
  "\u2022 \nWe geven met name die gemeenten waar de problematiek het grootst is voldoende geld en \ninstrumenten om jongeren een uitweg uit (drugs)criminaliteit te bieden door het volgen van \neen opleiding of begeleiding bij het vinden van werk. \n",
  "\u2022 \nVanaf dag \u00e9\u00e9n in detentie moet worden gewerkt aan een goede terugkeer in de samenleving. \nVeroordeelden die een gevangenisstraf en tbs hebben gekregen, moeten eerder kunnen \nbeginnen met de tbs-behandeling.\n",
  "Bestrijding van terrorisme en extremisme door Europese samenwerking\nBestrijding van terrorisme en extremisme moet zoveel mogelijk in Europees verband plaatsvinden. \nAlleen door gezamenlijke opsporing en het delen van inlichtingen tussen diensten van EU-\nlidstaten kan terrorisme en extremisme effectief worden aangepakt. Preventie is voor D66 \nhet vertrekpunt bij de bestrijding van terreur. Daarbij mogen uitbreiding van het strafrecht en \nbevoegdheden onze verworven vrijheden niet onnodig inperken. We dringen aan op goede \nprivacybescherming en democratische waarborgen in het veiligheidsbeleid. Massasurveillance \nhoort daar zeker niet bij.\n",
  "\u2022 \nPreventie en vertrouwen zijn voor D66 de basis om radicalisering een halt toe te roepen. \nSamen met gemeenten, wijkagenten, jongerenwerkers, docenten en hulpverleners willen \nwe radicalisering vroegtijdig signaleren en de negatieve gevolgen voor het individu en de \nsamenleving tot een minimum beperken. \n",
  "\u2022 \nWe trekken een absolute grens wanneer individuen haatzaaien of oproepen tot geweld, net \nzoals bij het aanwakkeren van antisemitisme, islamofobie en homohaat. Dat geldt voor alle \nvormen: terrorisme, rechts-extremisme, links-extremisme, islamitisch extremisme en overige \nideologie\u00ebn die het gebruik van geweld legitimeren. \n",
  "\u2022 \nEr is geen plaats voor ongewenste buitenlandse be\u00efnvloeding die tot ondermijning van \nonze democratische rechtsstaat, vrijheden en open samenleving leiden. Religieuze en \nandere maatschappelijke instellingen worden daarom verplicht om transparant te zijn \nover buitenlandse geldstromen en ontvangsten in natura, waaronder het ontvangen van \n(buitenlandse) haatzaaiende sprekers. D66 gaat ook onderzoeken welk handelingsperspectief \nlandelijk geboden kan worden aan (lokale) uitvoeringsinstanties om daadwerkelijk te kunnen \ninterveni\u00ebren. \n",
  "\u2022 \nNederlandse kinderen van IS-strijders in Syrische kampen worden naar Nederland gehaald  \nom verdere radicalisering te voorkomen. Voorop staat dat IS-strijders, zowel mannen als \nvrouwen, worden berecht voor de misdaden die zij hebben begaan. Bij voorkeur gebeurt dit \nvoor een internationaal tribunaal. \n",
  "\u2022 \nBij terrorismebestrijding hoort ook de strenge, Europese aanpak van terrorismefinanciering. \nDit betekent een Europese toezichthouder die toezicht houdt op terrorismefinanciering, \nwitwassen en andere dubieuze geldstromen. Dat verhoogt effectiviteit en zorgt bovendien \nvoor een gelijk speelveld voor financi\u00eble instellingen. \n",
  "Vrij zijn in de digitale wereld\n",
  "Digitalisering heeft de manier waarop wij leven de afgelopen decennia radicaal veranderd. \nHet geeft ongekende mogelijkheden, maar ook nieuwe risico\u2019s. Onze vrijheid staat onder druk \nals gevolg van de enorme hoeveelheden data die we delen, zoals zeer persoonlijke data over \nelk aspect van ons leven. Dit zorgt voor een verschuiving van macht; weg van individuen \nen naar bedrijven en overheden. Met als gevolg dat we minder vrij zijn om onszelf te zijn en \nvrij informatie te zoeken. We leven in een informatiesamenleving, maar doen te weinig om \npersoonlijke data te beschermen, data veilig in te zetten en betrouwbaarheid van data te \nwaarborgen. Een aantal grote technologiebedrijven heeft enorme macht, terwijl de controle op \ndie macht achterblijft. Het is essentieel dat Nederland ambitieus vorm geeft aan de Europese \nstrategie\u00ebn op het gebied van data, kunstmatige intelligentie en gegevensbescherming.\n",
  "Een digitale data-strategie\nEen data-strategie moet onze individuele grondrechten beschermen. In de kern betekent dit dat \nmensen eigenaar zijn van hun persoonlijke data en dat geautomatiseerde besluitvorming door \nalgo- ritmes bij ethisch gevoelige beslissingen altijd een menselijke component behoudt, voor \nzover de overheid hierover verantwoordelijk is. Daarom moet duidelijk zijn hoe de overheid omgaat \nmet data, hoe mensen de regie kunnen houden over hun eigen data, en hoe de betrouwbaarheid \nvan data en door de overheid ingezette methodieken wordt gegarandeerd.\n",
  "\u2022 \nEr komt meer controle op dataverzameling en \u2013gebruik in de (lokale) openbare ruimte, zoals \nsmart city-projecten waarbij gemeenten met bedrijven in zee gaan. Deze data moeten publiek \neigendom blijven. \n",
  "\u2022 \nData is open, inzichtelijk en gedeeld, t\u00e9nzij wet- en regelgeving, privacy, veiligheidsrisico\u2019s of \nbeschikkingsrechten op de data dit beperken. Overheidsdiensten gebruiken open standaarden \nen open source software. \n",
  "\u2022 \nDe digitale infrastructuur voor openbare dataverzameling en \u2013(her)gebruik is voor iedereen \ngoed beschikbaar en toegankelijk. Er moet een compleet, openbaar, landelijk register van \ndataverzameling in de openbare ruimte worden gepubliceerd. Hierin moeten duidelijk het \ndoel, de aard en de omvang van deze dataverzameling vindbaar zijn en de verantwoordelijke \nverzamelende partij(en). De Autoriteit Persoonsgegevens kan de beheerder van dit  \nregister zijn.\n",
  "Betrouwbare dienstverlening van de digitale overheid\nContact met de overheid verloopt steeds vaker digitaal. Data wordt bovendien steeds meer \ningezet voor beleidsontwikkeling en dienstverlening.\n",
  "eigen budget en beleid overstijgende taken. Hiermee krijgt de overheid meer grip op het \ntotaalpakket van digitaal beleid. \n",
  "\u2022 \nDeze minister maakt een helder en transparant ontwerp voor de omgang met data, datadeling \nen datasturing. Hierbij kan aangesloten worden bij Europese ontwikkelingen. \n",
  "\u2022 \nTransparantie en uitlegbaarheid worden verplicht bij het gebruik van IT-systemen door de \noverheid. In het ontwerp van systemen staan behoeften en verwachtingen van burgers \ncentraal. Het Bureau ICT-toetsing (BIT) ziet hierop toe. We willen dat het BIT een sterkere \npositie krijgt, met een mandaat voor vijf jaar. Bijvoorbeeld door het een zelfstandig \nbestuursorgaan te maken. \n",
  "\u2022 \nICT-contracten worden opgeknipt in kleine stukken, waardoor ook kleine aanbieders mee \nkunnen bouwen aan de digitale overheid. \n",
  "\u2022 \nDe overheid zorgt voor voldoende interne kennis en kunde om op een veilige en effectieve \nmanier met data en technologie om te gaan. \n",
  "\u2022 \nDe overheid zorgt dat mensen die moeite hebben met digitaal contact, altijd bij een fysiek \nservicepunt terecht kunnen of thuis hulp krijgen.\n",
  "Reguleren van digitale toepassingen\nDe overheid verzamelt, koppelt en analyseert steeds meer data, waarbij zij de uitvoering \nuitbesteedt aan bedrijven. Denk aan camera\u2019s boven snelwegen, geluidssensoren, camera\u2019s in \nbinnensteden, scanauto\u2019s voor parkeercontroles en bodycams. Dit verschuift macht van burger \nnaar overheid. We hebben daarom een zorgvuldige balans nodig tussen het recht op privacy, de \nopenbare veiligheid en het economisch welzijn van het land. Zonder regelgeving wordt data van \nonschuldige mensen gebruikt en gecombineerd om analyses te maken die niet meer uitlegbaar \nzijn door de overheid. We hebben een kader nodig voor de inzet van digitale technologie, anders \nblijven we achter de feiten aan lopen.\n",
  "\u2022 \nEr moet een evaluatie komen van databases met persoonsgegevens die de overheid heeft \nopgesteld, welke databases door welke overheidsorganisaties worden gekoppeld en op welke \nmanier en met welk doeleinde er analyses worden uitgevoerd. \n",
  "worden experimenten en toepassingen stilgelegd. Hiervoor moet het auteursrecht van data \ndie de overheid gebruikt zo veel mogelijk bij de overheid komen te liggen. \n",
  "\u2022 \nWe pleiten voor een verbod op het gebruik van camera\u2019s met gezichtsherkenning zolang er \ngeen wettelijk kader is. Ook binnen de EU. \n",
  "\u2022 \nWaar gebruikt wordt gemaakt van \u2018predictive policing\u2019, een techniek om criminaliteit op te \nsporen waarbij voorspellende analyses voor de politie worden gemaakt met gebruik van \nzelflerende systemen, mag dit nooit leiden tot discriminatie of ongelijke kansen. Alleen \nwanneer het correct wordt toegepast, kan deze techniek bijdragen aan een veiligere \nsamenleving. \n",
  "\u2022 \nOverheden en verwante instellingen zijn transparant over apparatuur en technologie in de \nopenbare ruimte en de wijze waarop ze omgaan met verkregen data. De toepassing van \nsensortechnologie moet verplicht worden gemeld bij de minister voor Rechtsbescherming.  \nDe Autoriteit Persoonsgevens wordt uitgebreid met een algoritmewaakhond, die het gebruik \nvan algoritmes kan controleren op discriminatie of uitsluiting en dit kan terugdraaien. \n",
  "\u2022 \nHet budget van de Autoriteit Persoonsgegevens moet flink omhoog om de AVG goed te \nkunnen handhaven. Zo kan het zorgen dat onze persoonsgegevens bij bedrijven en overheden \ngoed beschermd zijn en blijven.\n",
  "Centrale aanpak cyberveiligheid\nWe leunen enorm op de beschikbaarheid en veiligheid van netwerken. Nederland behoort \ntot de digi- tale top van Europa dankzij onze digitale mainport, snelle internetverbindingen \nen open economie. Het is daarom van vitaal belang dat de digitale infrastructuur goed wordt \nbeveiligd. Toch is Nederland on- voldoende voorbereid volgens de Wetenschappelijke Raad \nvoor het Regeringsbeleid (WRR). Nederland kan van dit risico een kans maken en in Europa een \nleiderschapsrol pakken.\n",
  "\u2022 \nOm deze rol te kunnen uitbouwen, hebben we echt \u00e9\u00e9n duidelijke aanpak nodig. Om \ncybercriminaliteit en internationale cyberconflicten te kunnen bestrijden, moet investeren in \nonze digitale veiligheid een gewoonte worden. \n",
  "\u2022 \nEr komt een jaarlijks cyberafhankelijkheidsbeeld, dat inzichtelijk maakt van welke partijen, \ndigitale processen en diensten het functioneren van vitale processen de Nederlandse \nsamenleving afhankelijk is. \n",
  "\u2022 \nNederland was een van de eerste landen die samenwerking met ethische hackers stimuleerde \ndoor middel van een responsible disclosure richtlijn. Het is nu tijd om de volgende stap te \nzetten en de inzet van ethische hackers verder te professionaliseren door middel van  \nactieve bug bounty programma\u2019s door de overheid en het stimuleren van responsible \ndisclosure beleid bij bedrijven. Ook ondersteunen we initiatieven om jonge hackers op het \nrechte pad te houden. \n",
  "\u2022 \nOns verkiezingsapparaat moet worden aangemerkt als vitale infrastructuur, waarvan de \nbeveiliging een plicht van de Staat is. De Kiesraad heeft daartoe maatregelen gedefinieerd.  \nDe raad moet ook in mandaat en middelen voldoende gefaciliteerd worden om op de \nuitvoering ervan toe te kunnen zien. \n",
  "\u2022 \nNederland pleit voor een internationale standaard of regelgeving voor de aanpak van \ncybercriminelen, trollen, en nepnieuwsverspreiders die op grote schaal opereren met het  \ndoel de samenleving te ondermijnen.\n",
  "Treed op tegen internetpesten\nHet voorkomen en aanpakken van (seksueel) overschrijdend gedrag op internet vereist een \naanpak op meerdere gebieden. In de huidige online wereld wordt alles vastgelegd en gedeeld.  \nDe aanwezigheid van webcams zorgt voor inherente onveiligheid. Wij moeten werken aan \nblijvende bewustwording, online omgangsvormen, nieuwe regels en een hogere prioritering bij \nscholen, gemeenten en politie. \n",
  "\u2022 \nDe aanpak van internetpesten krijgt meer prioriteit bij de politie. Bij strafbare feiten als online \nbedreigingen, sextortion en grooming moet de drempel voor aangifte bij de politie omlaag \nworden gebracht. Bijvoorbeeld door (online) publiekscampagnes, het ondersteunen van \nhands-on initiatieven in de samenleving en het verbeteren van kennis en kunde omtrent \ncybercriminaliteit bij de aangiftebalie van de politie. \n",
  "\u2022 \nWe hebben Europese regels nodig voor de veiligheid van digitale apparaten, zodat wordt \nvoorkomen dat deze gehackt en misbruikt kunnen worden om mensen te chanteren. \nLeveranciers van webcams krijgen striktere regels opgelegd voor het veilige gebruik van \nde camera. Camera\u2019s op consumentenapparatuur moeten fysiek afgedekt kunnen worden. \nMicrofoons en GPS-sensoren moeten hardwarematig uitgeschakeld kunnen worden.  \n",
  "Voor sterke en onafhankelijke media\n",
  "Voor een goed functionerende democratische rechtsstaat is een onafhankelijke, pluriforme \npers essentieel. Zowel nationaal, regionaal als lokaal. Journalisten moeten een fatsoenlijk \ninkomen kunnen verdienen. Zij vervullen als waakhond van de democratie immers een \nbelangrijke controletaak.\n",
  "Een toekomstbestendige publieke omroep\nIn tijden van nepnieuws en desinformatie is de noodzaak van gedegen (onderzoeks)journalistiek, \nwaarin feit van fictie wordt gescheiden, enorm hoog. Een objectief, onafhankelijk en betrouwbaar \ngeluid is essentieel. D66 wil dat de publieke omroep zich daarom richt op de kerntaken informatie, \ncultuur en educatie. De inhoud moet leidend zijn.\n",
  "\u2022 \nD66 staat voor een sterke rol van de NPO in de samenwerking met de omroepen, zodat de \npluriformiteit van de samenleving wordt geborgd en minder goed bereikbare doelgroepen in \nde maatschappij goed worden bediend. \n",
  "\u2022 \nD66 is voorstander van een reclamevrije publieke omroep. Dit geeft bovendien meer kansen \nvoor kranten. Ter compensatie krijgt de publieke omroep extra staatsinkomsten en tevens \nwordt naar andere inkomstenbronnen via de omroepen gezocht. \n",
  "\u2022 \nOmroepen mogen zelf kiezen in welke vorm zij hun producties aanbieden. NPO-content wordt \nbreder beschikbaar voor andere mediapartijen, ook commercieel. D66 wil dat de publieke \nomroep met commerci\u00eble omroepen samenwerkt aan NLZiet: \u00e9\u00e9n volwaardig platform voor \nalle Nederlandse programma\u2019s, documentaires en speelfilms. \n",
  "\u2022 \nD66 pleit voor een pluriforme publieke omroep, met ruimte voor buitenproducenten. Om \nhier daadwerkelijk ruimte toe te bieden, zouden de verantwoordingscriteria voor omroepen \nniet op ledenaantallen moeten worden gebaseerd, maar op moderne criteria. Wanneer deze \ncriteria niet worden gehaald, verliezen omroepen hun plek in het bestel. De toegang voor \nbuitenproducenten wordt vergemakkelijkt en verruimd. \n",
  "\u2022 \nWe willen structureel, en meer dan nu het geval is, blijven investeren in lokale en regionale \nomroepen. Dit geld moet landelijk worden verdeeld, zodat omroepen niet afhankelijk zijn van \nfinanciering van de lokale instituties die zij kritisch controleren. \n",
  "Een sterke en onafhankelijke pers\nSterke onafhankelijke media staan onder druk. Op lokaal niveau staat het voortbestaan van \nkwalitatief hoogstaande journalistiek op het spel. In het digitale tijdperk vraagt waarheidsvinding \nom meer journalistiek onderzoek. D66 wil investeren in sterke en onafhankelijke media om de \nweerbaarheid van onze democratische rechtsstaat te garanderen.\n",
  "\u2022 \nWij verhogen de bijdrage aan fondsen voor onderzoeksjournalistiek en lokale berichtgeving, \nuiteraard zonder inhoudelijke bemoeienis van de overheid. \n",
  "\u2022 \nWe ondersteunen Europese regelgeving die afdwingt dat techgiganten journalistieke \norganisaties eerlijk betalen voor het gebruik van hun inhoud.\n",
  "Betrouwbare informatie in digitale tijden\nDigitalisering raast voort en be\u00efnvloedt het publieke debat. We zien in alle landen politici die \nonwaar- heden verspreiden en hun pijlen richten op de journalistiek, rechtspraak en wetenschap. \nDat gaat steeds vaker samen met de manipulatie van beeld en geluid, waarmee neptoespraken \nvan politici kun- nen worden verspreid. Voor een weerbare democratie is het belangrijk op \ndigitalisering te anticiperen. De overheid moet het goede voorbeeld geven, door actiever \ninformatie beschikbaar te stellen, zodat burgers haar kritisch kunnen volgen.\n",
  "\u2022 \nWe willen dat de overheid kritisch burgerschap stimuleert, bijvoorbeeld via het bijbrengen van \nmedia-, digitale- en democratische vaardigheden in het burgerschapsonderwijs. \n",
  "\u2022 \nD66 wil dat de overheid bedrijven aanmoedigt om burgerinspraak mee te nemen bij het \nontwerpen van platforms. Bij de grote rol die deze platforms spelen in onze samenleving  \nhoort het nemen van maatschappelijke verantwoordelijkheid.   \n",
  "\u2022 \nOverheden worden gestimuleerd te experimenteren met nieuwe, toegankelijke vormen van \nonline burgerinspraak. \n",
  "\u2022 \nHet organiseren van tegenmacht tegen de toenemende macht van de grote tech bedrijven is \ncruciaal. De overheid moet het voor burgers mogelijk maken om zich collectief tegen bedrijven \nte organiseren. We scherpen Europese mededingingswetgeving aan en dwingen transparantie \naf over sturende algoritmes. We werken Europees samen om onwenselijke invloeden van \nbuitenlandse machten tegen te gaan. \n",
  "\u2022 \nEr moet een Europees steunfonds komen voor onafhankelijke onderzoeksjournalistiek en het \nwaarborgen van een breed medialandschap in elk Europees land. \n",
  "De burger bij het bestuur\n",
  "\u2018De burger bij het bestuur!\u2019. Het stond vijftig jaar geleden al op onze posters. Tegen de klippen \nvan onwelwillendheid en behoudzucht op vecht D66 al sinds haar oprichting voor vernieuwing \nvan de democratie. We willen dat mensen de macht beter kunnen controleren. We willen dat \nmeer mensen betrokken raken bij de politieke macht, die nu nog is voorbehouden aan een \nt\u00e9 kleine groep. We willen dat mensen meer te zeggen krijgen. Niet alleen over wie er in het \nkabinet of in de Tweede Kamer komen te zitten, maar ook over hele concrete zaken waarover \nnu vaak zonder hen wordt besloten. Over de zorg die je krijgt, het huis waarin je woont, het \npensioen dat je opbouwt, het werk dat je doet en met wie je samenleeft.\n",
  "Vernieuw de parlementaire democratie\nVeel kiezers hebben niet het gevoel vertegenwoordigd te worden in onze Tweede Kamer. Veel \nmensen hebben bovendien niet het idee dat ze echt invloed kunnen uitoefenen op de macht in \nDen Haag. D66 wil de band tussen kiezer en gekozene versterken en mensen meer invloed geven \nop de politieke besluitvorming.\n",
  "\u2022 \nD66 wil een nieuw kiesstelsel met kieslijsten waarbij de kiezer kan kiezen tussen stemmen op \neen partij of op een individuele kandidaat, zoals het Burgerforum Kiesstelsel adviseerde en \ndoor het huidige kabinet is aangekondigd. Zo hebben meer Kamerleden een eigen mandaat en \nhebben kiezers meer keuze in het stemhokje. \n",
  "\u2022 \nD66 wil het recht op amendement invoeren, zodat burgers ook tussentijds invloed kunnen \nuitoefenen op besluitvorming. Het recht op amendement geeft iedereen de kans om steun te \nverzamelen en zo een voorstel tot verbetering in te dienen op een bestaand wetsvoorstel. \n",
  "\u2022 \nD66 wil een gekozen premier. Zo krijgen kiezers een stem op de macht en een stem op de \ncontrole van de macht. Dit geeft mensen meer invloed op de kabinetsformatie en de Tweede \nKamer meer vrijheid om haar controlerende taak te vervullen. \n",
  "\u2022 \nD66 is voorstander van een bindend correctief referendum als noodrem, zonder ruimte voor \ninterpretatie over de consequenties van de uitslag. \n",
  "\u2022 \nD66 wil meer aandacht voor het perspectief van jongeren. Het instellen van een \njongerenparlement en invoeren van een generatietoets voor beleid zijn stappen in de goede \nrichting, maar niet voldoende. Daarom verlagen we de stemgerechtigde leeftijd naar 16 jaar. \n",
  "\u2022 \nTot die tijd wordt de Eerste Kamer verder op afstand van de dagelijkse politiek geplaatst, \ndoor elke drie jaar de helft van de Eerste Kamer te vervangen en senators voor zes jaar \nte verkiezen. Ook krijgt de Senaat het recht om wetsvoorstellen met commentaar terug \nte sturen naar de Tweede Kamer die vervolgens het laatste woord heeft, en worden \nGrondwetsherzieningen in de tweede lezing voortaan door de Verenigde Vergadering \nbehandeld, zoals de Staatscommissie Parlementair Stelsel adviseerde. \n",
  "\u2022 \nKandidaten voor belangrijke posities in onze democratie en openbaar bestuur, zoals  \nministers en directeuren van bestuursorganen, moeten in het openbaar worden gehoord  \ndoor de Tweede Kamer. \n",
  "\u2022 \nWe versterken de democratie door burgers via digitale middelen bij te laten dragen aan  \nnieuw beleid. Via zowel brede consultaties als het vragen naar meningen op specifieke punten, \nversterken we de legitimiteit en effectiviteit van beleid met het vroegtijdig en doelgericht \nophalen van input.Burgers uit andere EU-lidstaten die langer dan vijf jaar in Nederland \nwoonachtig zijn, krijgen stemrecht in de nationale en provinciale verkiezingen.\n",
  "Lokale zeggenschap voor mensen\nDe gemeente heeft er steeds meer taken bij gekregen en heeft daarmee een steeds grotere rol \nin het dagelijks leven van mensen. D66 wil dat de lokale democratie recht doet aan de groeiende \nverantwoordelijkheid van gemeenten. Uiteindelijk heeft de gemeenteraad het laatste woord, maar \nnieuwe democratische instrumenten zijn een waardevolle toevoeging.\n",
  "\u2022 \nOp landelijk niveau nemen we beperkende regels voor lokale democratische experimenten zo \nveel mogelijk weg. Ook op lokaal en regionaal niveau wordt het bindend correctief referendum \nmogelijk. \n",
  "\u2022 \nParticipatietrajecten zoals het \u2018right to bid,\u2019 het \u2018right to challenge\u2019 en het \u2018right to cooperate\u2019 \ngeven de ruimte aan initiatieven vanuit de gemeenschap zelf en verdienen onze steun. Hierbij \nis het belangrijk dat de deelnemers weten waar ze aan toe zijn. Communicatie vanuit de \noverheid moet helder zijn en gewekte verwachtingen moeten worden waargemaakt. \n",
  "\u2022 \nWij willen dat mensen hun burgemeester direct kunnen kiezen. Zo vergroten we de legitimiteit \nvan het ambt. Daar hebben zowel burgemeester als inwoners uiteindelijk baat bij. \n",
  "Voor een modern koningschap\nD66 wil de ceremoni\u00eble waarde van het koningschap behouden, maar ziet geen waarde in de \npolitieke rol die de koning nog steeds bij wet vervult. Daarnaast zou het voor het draagvlak voor \nhet koningshuis goed zijn als het inkomen van de koning wordt bijgesteld en de koning, net als \nandere Nederlanders, belasting en sociale premies betaalt.\n",
  "\u2022 \nDe koning hoort geen onderdeel te zijn van de regering noch van de Raad van State. \nOndertekening van wetten en \u2018Koninklijke\u2019 besluiten zijn overbodig. Kamerleden hoeven geen \ntrouw meer aan de koning te zweren om be\u00ebdigd te worden. Bewindspersonen worden niet \nlanger op een paleis be\u00ebdigd, maar in het parlement. \n",
  "Wij willen een open en eerlijke overheid\n",
  "De afgelopen tien jaar zijn we de overheid gaan zien als strenge politieagent. De \ntoeslagenaffaire werd symbool voor de doorgeslagen jacht op mogelijke fraudeurs. \nNietsvermoedende ouders werden het slachtoffer van onterechte verdachtmakingen en \nwillekeurige boetes. Dat mag nooit meer gebeuren. Als mensen niet worden beschermd \ntegen willekeur en misbruik van de macht faalt de rechtsstaat. D66 wil dat de overheid \nweer de belangen van mensen gaat dienen. We leren van de fouten in de toeslagenaffaire \nbij de Belastingdienst. De basis moet op orde zijn: goede dienstverlening, transparante \nverantwoording en begrijpelijke communicatie.\n",
  "Voor openbaarheid\nDe overheid is er voor mensen, niet andersom. Kabinetsleden en besturen van provincies, \ngemeenten en waterschappen dienen de inwoners van Nederland. Daarom moet de overheid \ntransparant zijn richting bevolking en parlement over de keuzes die zij maakt en op basis van \nwelke informatie dit gebeurt. De Wet Open Overheid gaat uit van actieve openbaarmaking van \noverheidsinformatie. Dat is een goede stap naar een nieuwe politieke cultuur.\n",
  "Om de financiering van politieke partijen transparanter te maken en beter te kunnen controleren, \nkomt er een onafhankelijke autoriteit met de bevoegdheid om sancties op te leggen wanneer \nzaken niet of onjuist gerapporteerd worden. Aan geldstromen via lokale afdelingen en anonieme \nfinanciering via stichtingen worden extra voorwaarden en rapportageverplichtingen opgelegd.\n",
  "Meebeslissen in publiek domein\nVoor veel mensen is het huis waarin ze wonen, de zorg die ze krijgen of het pensioen \nwaarvan ze (gaan) genieten een basisbehoefte. Maar meebeslissen daarover is nog niet altijd \nvanzelfsprekend. Tegenmacht en zeggenschap moeten in het publieke domein gegarandeerd zijn.\n",
  "\u2022 \nVoor D66 is de \u2018horizontale verantwoordingsplicht\u2019 leidend. Dit betekent dat bestuurders niet  \nalleen verantwoording af moeten leggen aan een inspecteur of raad van toezicht, maar ook \naan de gebruikers van de dienst die ze aanbieden. Bestaande \u2018raden\u2019 worden versterkt. \n",
  "\u2022 \nScholen moeten hun beleid verantwoorden aan studenten en ouders: ouderraden, studenten- \nen leerlingenraden krijgen een sterkere rol. \n",
  "\u2022 \nWoningcorporaties verantwoorden zich aan de mensen die wonen in hun huizen. \n",
  "Optimaal lokaal bestuur\nVan nationaal tot lokaal: elke bestuurslaag heeft eigen taken, maar voor een optimale uitvoering \nmoet veel worden samengewerkt. Dat geldt van de zorg tot de fysieke leefomgeving en veiligheid. \nGemeenten en provincies moeten hierbij weten waar ze aan toe zijn. Zij hebben behoefte aan \nmeer stabiliteit en voorspelbaarheid van de landelijke overheid.\n",
  "\u2022 \nWe zien steeds vaker dat gemeenten gebruik maken van gemeenschappelijke regelingen, \nzoals Veilig Thuis, GGD en Omgevingsdiensten. Dat is begrijpelijk, want het maakt \nhet makkelijker om lokale taken goed op te pakken. De democratische controle vanuit \ngemeenteraden op deze samenwerkingsverbanden is vaak minder goed geregeld en dat is \neen groot probleem. Er is meer geld nodig voor politieke en ambtelijke ondersteuning van \nraadsleden. \n",
  "\u2022 \nWanneer kleine gemeenten te afhankelijk worden van gemeenschappelijke regelingen, \nmoeten zij fuseren tot een omvang die w\u00e9l aansluit bij hun takenpakket. Dit verbetert de \ndemocratische legitimiteit van verkozen vertegenwoordigers en levert betere dienstverlening \nop voor inwoners. \n",
  "\u2022 \nGemeenten hebben steeds meer taken. Dat betekent dat zij ook meer ruimte moeten krijgen \nom zelf belasting te kunnen heffen. Dit verbetert de lokale democratie: bestuurders moeten \nzich verantwoorden over de inning en besteding van belastinggeld waar zij zelf over besluiten. \nDe gemeentelijke begroting wordt hiermee onafhankelijker van het Rijk. Ook stabielere \ninkomsten uit het Gemeentefonds dragen hieraan bij. \n",
  "\u2022 \nWe werken toe naar een model van grotere gemeenten. Op termijn zullen deze grotere \ngemeenten de provinciebestuurslaag overbodig maken. \n",
  "\u2022 \nBij gemeentelijke herindelingen krijgen gemeenten de ruimte om fusiepartners te kiezen en \nmogen bewoners van oorspronkelijke gemeenten zich uitspreken over voorkeurspartners. \nD66 vindt het bovendien belangrijk dat ook na gemeentelijke herindelingen de lokale overheid \nzichtbaar en aanspreekbaar blijft voor bewoners: in de wijk, de dorpskern en de gemeente.\n",
  "Een menselijke overheid\nDe menselijke maat moet terug in het contact tussen overheid en burger. Mensen moeten kunnen \nvertrouwen op een overheid die er voor hen is.\n",
  "\u2022 \nBezuinigingen op uitvoeringsorganisaties kosten op den duur alleen maar geld en \nmaatschappelijk leed. Er is meer aandacht nodig voor een effectieve uitvoering, met aandacht \nvoor gebruiksvriendelijke digitalisering. \n",
  "de komende jaren worden ge\u00efnvesteerd in de verbetering van de ICT en worden ingezet op \nhet verminderen van complexiteit in wet- en regelgeving. \n",
  "Verbonden binnen het Koninkrijk\n",
  "In ons Koninkrijk der Nederlanden delen we een verleden \u00e9n een toekomst. Solidariteit staat \ndaarbij voorop. Als een ramp als orkaan Irma een eiland verwoest, of als de crisis in Venezuela \nook de eilanden treft, wordt het hele Koninkrijk geraakt. Talloze Nederlanders hebben banden \nmet zowel Europees Nederland als de eilanden. En met een voet op twee continenten is ons \nKoninkrijk een factor van belang in Europa en Amerika. D66 staat daarom voor samenwerking \nen onderlinge versterking.\n",
  "Gelijkwaardigheid in democratie en bestuur\nEen bloeiende democratie en sterke rechtsstaat zijn cruciaal voor de toekomst. Bij het beleid voor \nCaribisch Nederland streven we naar gelijkwaardigheid met Nederland.\n",
  "\u2022 \nDe Rijksministerraad stelt samen met de autonome landen een meerjarenprogramma op. Dit \nprogramma bevat speerpunten als goed onderwijs, veiligheid, duurzaamheid en versterking \nvan de democratische rechtsorde. \n",
  "\u2022 \nEr komt een bijzondere vertegenwoordiger of gemeenschappelijke adviescommissie die \nde samenwerking versterkt op het gebied van klimaat, economie en sociale en culturele \nbetrekkingen. \n",
  "\u2022 \nDe autonome landen verdienen een sterkere positie in de wereld. Dit bereiken we door \nCura\u00e7ao, Sint Maarten en Aruba een grotere rol te geven in diplomatie en handelsbeleid voor \nalle landen in het Koninkrijk. \n",
  "\u2022 \nDe registratieverplichting voor het stemmen bij Europese Kamerverkiezingen moet komen te \nvervallen voor de inwoners van Cura\u00e7ao, Aruba en Sint Maarten. Een stem uitbrengen moet \u2013 \nnet als in Nederland \u2013 kunnen bij stemlokalen op elk eiland. Zo krijgen inwoners van alle vier de \nlanden gelijke kans om gebruik te maken van hun stemrecht. \n",
  "\u2022 \nRijkswetten gelden voor het hele Koninkrijk, maar alleen inwoners van Nederland kiezen nu de \nvolksvertegenwoordiging die over rijkswetgeving besluit. Dat moet anders. Bij de behandeling \nvan die rijkswetgeving krijgt een select aantal gedelegeerden van de Staten van Cura\u00e7ao, \nAruba en Sint Maarten ook stemrecht in de Tweede Kamer. \n",
  "\u2022 \nEuropees en Caribisch Nederland kunnen elkaar inspireren door samen te leren, werken en \ncre\u00ebren. Daarom willen we investeren in onderwijs, cultuur en werk. Dat is goed voor onze \nlanden \u00e9n voor het toerisme. \n",
  "\u2022 \nEr komt een cultureel erfgoedfonds en een stimuleringsregeling voor samenwerking en \ncreatieve vernieuwing tussen kunstenaars en de creatieve industrie. \n",
  "\u2022 \nWe maken extra geld vrij voor programma\u2019s, tentoonstellingen en cultuurhistorische plekken \ndie het verhaal van het slavernijverleden vertellen. \n",
  "\u2022 \nWe investeren in de kwaliteit van onderwijs. We willen uitval in het onderwijs voorkomen \nen de toegang tot Erasmus+ verbeteren. Daarnaast verruimen we de mogelijkheden \nvoor zomerprogramma\u2019s en minors van hogescholen, vergroten we kansen met Europese \nprogramma\u2019s en gaan we door met de program calls voor samenwerking in wetenschappelijk \nonderzoek. \n",
  "\u2022 \nDe aansluiting tussen onderwijs en arbeidsmarkt moet beter. Bijvoorbeeld door het aanbieden \nvan opleidingen in de landbouw, visserij, biodiversiteit, de dienstensector, duurzame energie \nen de ICT. Om kansen op de arbeidsmarkt te verbeteren, is het tijd om digitale kennis en \nvaardigheden extra aandacht te geven.\n",
  "Naar een groene en schone economie\nDe Caribische delen van ons Koninkrijk hebben een unieke economische positie. Er liggen kansen \nvoor innovatie in de landbouw, visserij, digitalisering, duurzame energie, schoon vervoer, circulaire \neconomie en natuurbehoud, zoals de zeldzame koraalriffen. Wij willen samenwerken om deze \nkansen te verzilveren.\n",
  "\u2022 \nDuurzame en natuurvriendelijke initiatieven in de toerismesector worden gesteund ten gunste \nvan kleine ondernemers en vakonderwijs. \n",
  "\u2022 \nWe zorgen voor een betere toegang tot het Europees Sociaal Fonds en andere Europese \nfondsen, ter ondersteuning van werkgelegenheid voor met name jongeren en kwetsbare \ngroepen. Hier ligt een ondersteunende en faciliterende rol voor de Nederlandse overheid. \n",
  "\u2022 \nNederland stelt vanuit het buitenlandbeleid kennis en capaciteit beschikbaar voor het \nontwikkelen van ondernemerschap en exploiteren van exportproducten.\n",
  "Tegengaan van klimaatverandering, behoud van de natuur\nHet grootste natuurgebied van ons Koninkrijk ligt in het Caribisch deel. Haar flora en fauna \nzijn fenomenaal. Maar tegelijk lopen de inwoners het risico hard getroffen te worden door \nklimaatverandering. Hiervoor moet aandacht zijn in het klimaat- en natuurbeleid dat Nederland \nvoert.\n",
  "zelfvoorzienend worden. Ook investeringen in behoud en verbetering van biodiversiteit \nhebben prioriteit. \n",
  "\u2022 \nHet investeringsfonds Invest-NL kan ingezet worden voor investeringen in duurzaamheid en \ninnovatie op Cura\u00e7ao, Aruba, Sint Maarten en de BES-eilanden, zodat ze minder afhankelijk \nzijn van de petrochemische industrie. \n",
  "\u2022 \nInvesteren in landbouw, visserij en onderzoek naar duurzame landbouw draagt bij aan  \neen economie die beter bestendig is tegen schommelingen in marktprijzen. \n",
  "\u2022 \nDe lozing van afvalwater op zee is een bedreiging voor de koraalriffen. Daarom moet \nvoor 2025 een riolering- en afvalwaterzuiveringssysteem worden aangelegd op de \neilanden. Er komt strenger toezicht op het illegaal dumpen van afval. Ook willen we betere \nkustbescherming en minder kustbebouwing.\n",
  "Stabiliteit in de regio\nWe steunen het Caribisch deel van het Koninkrijk om hun economische positie in de regio te \nbehouden en de stabiliteit te bevorderen. De regio mag niet het slachtoffer worden van de \nVenezuela-crisis en andere geopolitieke ontwikkelingen.\n",
  "\u2022 \nDe wederopbouw van Sint Maarten na de verwoestende orkaan Irma loopt te traag. De huidige \nvorm van hulp via de Wereldbank heeft niet tot gewenste resultaten geleid. Nederland moet in \nactie komen en wegen zoeken om het geld sneller in te zetten. \n",
  "\u2022 \nOok het Caribische deel van het Koninkrijk is geraakt door de coronacrisis. Wij willen een \nruimhartig beleid met voorwaarden die proportioneel zijn en oog hebben voor de feitelijke \nsituatie op de eilanden. \n",
  "Werk maken van gelijkwaardigheid\n",
  "Voor onze Grondwet is iedereen gelijk. Maar dat principe wordt pas waarheid als we er naar \nleven, als we gelijke kansen met en voor elkaar organiseren, elke dag weer. Thuis, op straat, \nop school en op het werk. Door grenzen te stellen en ons uit te spreken. Door barri\u00e8res weg te \nnemen en springplanken te bieden. Naar een open, vrije samenleving met \u00e9chte kansen voor \niedereen. Want onze vrijheden en veiligheid zijn er voor iedereen die in Nederland woont.\n",
  "Met de tragische dood van George Floyd laaide in 2020 wereldwijd de woede over alledaags \nracisme op. Ook in Nederland is er institutioneel racisme. Veel Nederlanders beginnen elke \ndag met een 0-1 achterstand, wanneer ze door hun achternaam of huidskleur niet worden \nuitgenodigd voor een sollicitatie, afgewezen worden voor een huis of w\u00e9\u00e9r door de politie staande \nworden gehouden. En het gaat ook om andere vormen van discriminatie. Vanwege gender, \nseksuele voorkeur, beperkingen, leeftijd of opleiding lopen velen tegen een muur. De open, vrije \nsamenleving die wij nastreven, zit voor te veel mensen nog altijd op slot.\n",
  "D66 zet de strijd voor gelijkwaardigheid voort, in een hogere versnelling: we gaan racisme \nen discriminatie concreet bestrijden. We willen een krachtige nationale autoriteit voor \ndiscriminatiebestrijding en structureel meer aandacht in de Tweede Kamer. We moeten lessen \ntrekken uit ons verleden. Daarom komt er een slavernij-instituut en houden we in 2023 een \nbijzonder gedenkjaar van 150 jaar formele afschaffing van de slavernij.\n",
  "We verbouwen de arbeidsmarkt tot deze geen kleur en gender meer ziet en open staat voor \nieders talent. We doorbreken het glazen plafond met quota voor topfuncties bij overheden en in \nhet bedrijfsleven \u2013 net zolang als nodig is. Met gratis kinderopvang en een langer partnerverlof \nstellen we alle ouders in staat om werk en zorgtaken te combineren. We verankeren de rechten \nvan LHBTI+ personen in de wet. En we investeren in de integratie van nieuwe landgenoten, zodat \nzij zich vanaf dag \u00e9\u00e9n thuis voelen en mee doen aan onze samenleving. We accepteren daarbij \ngeen ongewenste (buitenlandse) be\u00efnvloeding, zoals intimidatie van nieuwkomers uit het land van \noorsprong, culturele onderdrukking en eergerelateerd geweld.\n",
  "Artikel 1 van de Grondwet garandeert iedereen die zich in Nederland bevindt het recht op \ngelijke behandeling. Maar hoe pijnlijk ook, voor te veel mensen is dit grondwettelijk recht in \nde praktijk een papieren werkelijkheid. Er is nog steeds racisme, het verwerpelijke idee dat \nmensen anders behandeld mogen worden op basis van \u2018ras\u2019. Er is nog steeds discriminatie,  \nhet anders behandelen van mensen op basis van kenmerken zoals afkomst, geslacht,  \ngeloof of handicap.\n",
  "Wij blijven strijd voeren om de muren die ons verdelen af te breken. Bij racisme en bewuste \ndiscriminatie vraagt dat onder andere om harde straffen. Bij onbewuste discriminatie om \nbewustwording, dialoog en zelfreflectie. Niet alleen bij de overheid, maar ook bij D66 als \npolitieke vereniging. Wij doen recht aan dit belangrijke onderwerp door het nog actiever op te \npakken.Want \u00e9\u00e9n ding is zeker: in het Nederland van de toekomst is geen plek voor racisme \nen discriminatie. In het Nederland van de toekomst is iedereen gelijk. Zoals artikel 1 van de \nGrondwet ons garandeert.\n",
  "Eerlijke instituties\nDe overheid heeft de verantwoordelijkheid om racisme en discriminatie tegen te gaan. Zowel  bij \noverheidsorganisaties als binnen het onderwijs en het bedrijfsleven sijpelen vooroordelen en \nstereotypen door in hoe mensen worden behandeld en de kansen die zij krijgen. D66 wil dat de \noverheid zelf het goede voorbeeld gaat geven.\n",
  "\u2022 \nD66 wil in de strijd tegen racisme en discriminatie een Nationaal Co\u00f6rdinator \nDiscriminatiebestrijding aanstellen met mandaat en voldoende middelen. \n",
  "\u2022 \nOm racisme en discriminatie hoog op de agenda te zetten moet de overheid in haar \ncommunicatie duidelijk en expliciet verwijzen naar het College voor de rechten van de mens \n(CvdRvdM), antidiscriminatiebureaus, discriminatie meldpunten en de relevante ombudsman. \nDeze organisaties moeten meer geld en middelen ter beschikking hebben om effectief op \nte treden. De meldingen bij antidiscriminatiebureaus worden structureel voorgelegd aan het \nCvdRvdM. \n",
  "\u2022 \nD66 wil dat antidiscriminatiebureaus, toezichthouders en andere relevante partijen met \nregelmaat in de Tweede Kamer worden uitgenodigd om volksvertegenwoordigers bij te praten. \n",
  "\u2022 \nDe overheid werkt niet samen met dienstverleners of bemiddelaars die discrimineren. \n",
  "\u2022 \nDe overheid organiseert doorlopend campagnes om de impact van (al dan niet bewust) \ndiscriminerend gedrag aan de orde te stellen.\n",
  "\u2022 \nVoor de erkenning van een gedeeld verleden moet de Nederlandse staat excuses aanbieden \nvoor haar rol in de wereldwijde slavenhandel en slavernij.. \n",
  "\u2022 \nD66 wil van het jaar 2023 een bijzonder gedenkjaar maken, dan is de slavernij 150 jaar ten \neinde. Daarnaast wil D66 dat Keti Koti een nationale feestdag wordt.\n",
  "De overheid als afspiegeling van Nederland\nD66 wil een overheid die eruitziet als Nederland. Dat geldt voor de politie, het leger en andere \noverheidsorganisaties. De basis daarvoor zijn diverse teams, op alle niveaus. D66 maakt zich \nsterk voor het formuleren van concreet beleid en specifieke doelen die inzetten op de werving, \ninstroom en doorstroom van vrouwen, mensen met een biculturele achtergrond en mensen met \neen arbeidsbeperking. Dat maakt de overheid herkenbaar voor verschillende groepen mensen en \nzorgt voor een inclusieve samenleving.\n",
  "\u2022 \nAlle overheidsorganisaties, in het bijzonder de politie en de Belastingdienst, maken \ndiversiteitsbeleid tot prioriteit in alle lagen van de organisatie. Er moet gewerkt worden aan \nveilige teams, met tijd en aandacht voor sociale veiligheid en omgangsvormen. \n",
  "\u2022 \nOm discriminatie beter te kunnen aanpakken, moeten er meer aangiftes worden gedaan. \nDie bereidheid is nu laag, bijvoorbeeld door angst voor de gevolgen. Met de inzet van \ngespecialiseerde discriminatierechercheurs is de kans groter dat bij aangifte discriminatie \nwordt herkend. Zo stijgt de kans dat daders veroordeeld worden. \n",
  "\u2022 \nBeleid tegen risicoprofielen binnen de overheid werkt niet effectief genoeg. Daarom gaan we \netnisch geladen risicoprofielen actief bestrijden. \n",
  "\u2022 \nD66 staat pal voor de vrijheid om te geloven wat je wil en zal altijd opstaan tegen discriminatie. \nGeloof is iets persoonlijks en de manier waarop je je geloof belijdt hoort een eigen keuze te \nzijn. Daarbij hoort de overheid niet te bepalen wat iemand om religieuze redenen draagt, ook \nniet in publieke ruimtes. \n",
  "\u2022 \nD66 verwelkomt een snelle ontwikkeling naar een Sinterklaasfeest voor iedereen.  \nDe Rijksoverheid werkt alleen nog mee aan een modern Sinterklaasfeest.\n",
  "\u2022 \nWe voeren een boete in oplopend tot \u20ac10.000 voor bedrijven die in hun werving en selectie \ndiscrimineren. Werkgevers en uitzendbureaus die bij controles door de inspectie Sociale Zaken \nen Werkgelegenheid worden betrapt op duidelijke discriminatie en geen maatregelen hebben \ngetroffen om dit te voorkomen krijgen eveneens een boete. \n",
  "\u2022 \nDe overheid werkt niet met bedrijven die discrimineren. Als uitzendbureaus of mogelijke \nopdrachtnemers zich schuldig hebben gemaakt aan discriminatie zal de overheid deze \nbedrijven geen opdrachten verlenen totdat zij waarborgen hebben ingebouwd. Hier moet \ntoezicht op zijn. \n",
  "\u2022 \nVoor discriminerende verzoeken aan makelaars, verhuurders en vastgoedbemiddelaars komt \neen meldplicht. \n",
  "\u2022 \nWe gaan de discriminerende werking tegen die algoritmes kunnen hebben bij werving en \nselectie. \n",
  "\u2022 \nWe voeren een meldplicht in voor discriminerende werkgevers en uitzendbureaus en zetten \nvaker mystery guests in.\n",
  "Gelijke kansen voor mensen met een handicap \nD66 ondersteunt en onderschrijft het VN-verdrag inzake de rechten van personen met een \nhandicap. Nederlanders met een beperking hebben nu minder toegang tot werk of een woning. \nVoor hen en voor iedereen in Nederland moet toegankelijkheid de norm worden. \n",
  "\u2022 \nD66 toetst relevante nieuwe wet- en regelgeving altijd aan het VN-verdrag Handicap. D66 is \nbovendien voor ratificatie van het Facultatief Protocol van het VN-verdrag Handicap. Hiermee \nkunnen mensen naar de rechter stappen wanneer overheden in strijd met het VN-verdrag \nHandicap handelen. \n",
  "\u2022 \nD66 werkt aan het opnemen van een verbod op discriminatie op grond van een beperking \nin artikel 1 van de Grondwet. Dit wordt ook toegepast in de praktijk, zoals in het openbaar \nvervoer, op websites van de overheid en op straat. Openbare gebouwen moeten altijd \ntoegankelijk zijn voor mensen met een beperking. En de assistentiehond, die voor veel  \nmensen van grote waarde is om zelfstandig te kunnen leven, mag nooit worden geweigerd. \n",
  "Je hoort erbij vanaf dag \u00e9\u00e9n\n",
  "Mensen die naar Nederland komen en hier blijven, moeten zo snel mogelijk integreren. Dit \nvraagt inspanning van zowel de nieuwkomer als van de Nederlandse samenleving. De overheid \ndient hier een proactieve, stimulerende en faciliterende rol in te vervullen. Het leren van \nde taal en het opbouwen van een Nederlands sociaal netwerk zijn hierin belangrijke eerste \nstappen. Op deze manier kunnen mensen zo snel mogelijk meedoen. Onderdeel van integreren \nis het inburgeren. Ook dit kunnen nieuwkomers niet alleen. Met hulp van de overheid en \nvan betrokken burgers gaan zij daarom vanaf het eerste moment aan de slag met een eigen \ninburgeringsplan. Samen werken we aan het vergroten van draagvlak en de succesvolle \ninburgering van nieuwkomers.\n",
  "Bij alle keuzes die met of voor inburgeraars worden gemaakt is hun kans op werk of school \nleidend. D66 wil ook dat Nederland zich ervoor inzet dat dit wordt vastgelegd in EU-wetgeving, \nzodat overal in Europa nieuwkomers kunnen meedoen.\n",
  "Integratie vanaf het begin\nIn de afgelopen kabinetsperiode is op initiatief van D66 het oude inburgeringsstelsel op de schop \ngegaan. Fraude en misstanden worden hiermee voorkomen. Nieuwkomers starten hun leven\nin Nederland niet meer met een hoge schuld. Gemeenten zijn er nu voor verantwoordelijk dat\nnieuwkomers de Nederlandse taal leren en op hun eigen niveau zo snel mogelijk naar school of \naan het werk gaan.\n",
  "\u2022 \nNieuwkomers krijgen een persoonlijk inburgeringsplan. Vanaf het eerste moment gaan zij \nhiermee aan de slag. In dit plan wordt vastgelegd welke cursussen door de nieuwkomer \ngevolgd worden om te integreren en welke begeleiding daarbij geboden wordt. \n",
  "\u2022 \nWe zorgen dat nieuwkomers medezeggenschap krijgen over lokaal beleid en uitvoering van \nde inburgeringswet in gemeenten, zoals dat ook gebruikelijk is bij bijvoorbeeld de doelgroep \nvan de Participatiewet. Zo kunnen nieuwkomers volwaardig meepraten over beleid dat hen \naangaat en doen zij ervaring op met medezeggenschap. \n",
  "\u2022 \nNieuwkomers die het hoogste taalniveau niet halen, krijgen meer aandacht. We sturen daarbij \nzoveel mogelijk op het zelfstandig kunnen leven, en het leren van de taal. Om de kwaliteit van \nhet taalonderwijs te garanderen, worden de controles voortaan gedaan door de Inspectie van \nhet Onderwijs. \n",
  "sponsorprogramma\u2019s bij werkgevers of sectoren die nieuwkomers kansen bieden op leren en \nwerken bij een werkgever als onderdeel van hun inburgering. \n",
  "\u2022 \nD66 wil dat Nederlanders, waaronder eerdere generaties nieuwkomers, meer ruimte krijgen \nom bij te dragen aan snelle integratie. Maatschappelijke initiatieven hiertoe worden meer \nondersteund.\n",
  "Vrij zijn van ongewenste invloeden\nNieuwkomers in Nederland krijgen dezelfde rechten als alle Nederlanders, maar kunnen die \nvrijheid soms niet benutten door zware druk van familie of het land van oorsprong. Dat moet \nworden tegengegaan: onze vrijheden en onze veiligheid zijn er voor iedereen die in Nederland \nwoont. Geen enkele buitenlandse regering mag bepalen hoe mensen die in Nederland wonen \nleven.Vrouwen en (ook) mannen met een migratieachtergrond die door druk van familie of \nvrienden niet zichzelf kunnen zijn en onderdrukt worden, verdienen onze bescherming. Dit geldt \nevengoed voor Nederlanders zonder migratieachtergrond in \u2013 bijvoorbeeld \u2013 strengreligieuze \ngemeenschappen.\n",
  "\u2022 \nWe willen niet dat door buitenlandse overheden gefinancierd onderwijs \u2013 zoals het programma \nvoor weekendscholen van de Turkse regering \u2013 indruist tegen de waarden van de Nederlandse \nrechtsstaat. Lesmaterialen moeten openbaar zijn. \n",
  "\u2022 \nNederland beschermt nieuwkomers die te maken hebben met intimidatie vanuit hun land van \noorsprong. Zo nodig krijgen zij hulp om ervoor te zorgen dat andere overheden hen niet meer \nkunnen benaderen of over persoonlijke gegevens beschikken. \n",
  "\u2022 \nWe gaan (culturele) onderdrukking en eergerelateerd geweld tegen. Met name vrouwen  \ndie niet inburgeringsplichtig zijn \u00e9n geen uitkering hebben, blijven nu vaak onder de radar.  \nZij moeten structureel benaderd worden om hen kennis te laten maken met de kansen die  \nze in Nederland hebben. Wie om culturele of religieuze redenen wil breken met de familie  \nkrijgt extra bescherming. Gezinnen waarin onderdrukking voorkomt worden sneller onder \ntoezicht gesteld.\n",
  "\u2022 \nNiemand die in Nederland komt wonen, hoeft de oorspronkelijke nationaliteit op te geven. \nAndersom behouden Nederlanders in het buitenland hun Nederlandse nationaliteit als zij de \nnationaliteit van het land waar zij wonen aannemen. \n",
  "\u2022 \nWe versoepelen de voorwaarden waarop mensen hun Nederlandse nationaliteit terug kunnen \nkrijgen, wanneer ze die zijn kwijtgeraakt. \n",
  "Emancipatie begint bij de vrijheid om jezelf te zijn\n",
  "In Nederland heeft iedereen het recht om zichtbaar zichzelf te zijn. We zijn een divers land.  \nNiet voor niets was Nederland het eerste land waar het huwelijk werd opengesteld voor \nmensen van hetzelfde geslacht. Maar deze tolerantie staat onder druk. Homo\u2019s die hand in \nhand over straat lopen, zijn niet overal veilig. Vrouwen die abortus willen plegen worden \nge\u00efntimideerd bij de kliniek. En nog steeds bepaalt je geslacht of identiteit een flink deel van \nde kansen die je krijgt op je werk. Voor D66 is dit onacceptabel. Wat je geslacht, geaardheid, \novertuiging of huidskleur ook is; niemand heeft het recht de ander op basis van deze \nkenmerken in de vrijheid te beperken. Vrijheid is een universeel recht. D66 streeft daarom  \nin wereldwijd verband naar dezelfde rechten voor iedereen.\n",
  "Gelijkwaardigheid op de werkvloer\nNog altijd hebben je geslacht, gender, leeftijd en je achtergrond invloed op je kansen op de \nwerkvloer. Dat kan gaan om vertegenwoordiging van vrouwen in topposities, maar ook om  \ngelijke kansen voor mensen met een biculturele achtergrond bij het zoeken naar een baan.  \nWe nemen daarom maatregelen die deze verschillen opheffen. De overheid moet daarbij het \ngoede voorbeeld geven.\n",
  "\u2022 \nSollicitatiecommissies bij overheden, publieke en semipublieke instellingen hebben een \ngevarieerde samenstelling wat betreft gender, leeftijd en achtergrond. \n",
  "\u2022 \nWij geloven in de kracht van diversiteit. D66 is voor een tijdelijk quotum (van vijf jaar)  \nvan zowel 30 procent vrouwen als mannen in bestuurs- en toezichtfuncties binnen en buiten \nde overheid. \n",
  "\u2022 \nGrotere bedrijven worden verplicht in hun jaarverslag te rapporteren over loonverschillen \ntussen mannen en vrouwen. \n",
  "\u2022 \nNaar het voorbeeld van IJsland verplichten we werkgevers met 25 werknemers of meer om \nzich te certificeren voor gelijk loon voor gelijk werk. \n",
  "\u2022 \nMet sociale partners werken we aan cao\u2019s met bredere vormen van verlof, bijvoorbeeld voor \nmantelzorg of een sabbatical. \n",
  "\u2022 \nWe willen dat werknemers het recht krijgen om thuis te werken, tenzij een zwaarwegend \nbedrijfsbelang zich hiertegen verzet. \n",
  "\u2022 \nWe stimuleren dat diensten als het gemeenteloket of de huisarts vaker \u2019s avonds geopend zijn, \nzodat mensen daar buiten werktijd gemakkelijk naartoe kunnen. \n",
  "loondoorbetaling. Om verlof ook toegankelijk te maken voor mensen met een laag inkomen, \nwordt tenminste 100 procent van het minimumloon doorbetaald. Dit wordt betaald door het \nUWV en komt ook beschikbaar voor zelfstandig ondernemers. \n",
  "\u2022 \nZwangerschapsdiscriminatie is verboden. Toch komt discriminatie van vrouwen die in \nverwachting zijn of terugkeren op de werkvloer na hun verlof, nog steeds veel voor. Daar moet \nstrenger op worden gehandhaafd. Ook krijgen zwangeren informatie over hun rechten met \nbetrekking tot werk. \n",
  "\u2022 \nWe zorgen dat ouders vrij zijn om naast het opvoeden van hun kinderen te kunnen werken. \nElk kind krijgt daarom recht op vier dagen gratis kinderopvang. Bovendien worden de tijden \nvan kinderopvang verruimd. Zie hiervoor ook \u201cEen rijke schooldag voor ieder kind\u201d.\n",
  "Oog voor de positie van de vrouw\nMede dankzij #MeToo is de afgelopen jaren het bewustzijn over seksuele intimidatie van vrouwen \nvergroot. Er is meer aandacht gekomen voor vrouwen die vaker in kwetsbare posities verkeren \nten opzichte van mannen. De discussie heeft bijgedragen aan verdere emancipatie van de vrouw, \nmaar we zijn er nog niet. De coronacrisis liet zien dat geweld achter de voordeur is toegenomen. \nD66 wil dit bestrijden. De gelijke positie van vrouwen is niet onderhandelbaar.\n",
  "\u2022 \nWe investeren in de aanpak van geweld achter de voordeur. Via Veilig Thuis, maar ook met \nvoldoende opvangplekken voor vrouwen en kinderen die niet veilig thuis kunnen wonen. \nCodewoorden waarmee geweld achter de voordeur gemeld kan worden bij bijvoorbeeld \napotheken worden gemeengoed. Ook investeren we in de zedenpolitie, waarbij we inzetten op \neen veilige(re) omgeving voor slachtoffers om zedenmisdrijven te melden. \n",
  "\u2022 \nZelfstandigheid van de vrouw begint met financi\u00eble onafhankelijkheid. Nog altijd zijn \nveel minder vrouwen dan mannen economisch zelfstandig. Daarom stimuleren we deze \neconomische zelfstandigheid, met name bij alleenstaande moeders, laagopgeleide vrouwen  \nen vrouwen met een biculturele achtergrond. \n",
  "\u2022 \nWij willen dat iedereen passende zorg krijgt. Vrouwen kunnen andere ziekteverschijnselen \nhebben dan mannen. Vaak worden deze niet herkend of omschreven als \u2018afwijkend.\u2019 Daardoor \nhebben vrouwen meer kans op een verkeerde diagnose, behandeling of bijwerkingen van \nmedicijnen. Wij willen meer onderzoek naar genderspecifieke zorg en pleiten daarbij voor een \nEuropese aanpak. \n",
  "\u2022 \nEr moet meer aandacht komen voor de behoeften van cli\u0451nten met een migratieachtergrond. \n",
  "\u2022 \nWe treden op tegen religieuze praktijken die de vrijheid van vrouwen en meisjes ernstig \nbeperken, zoals gedwongen huwelijken, eerwraak en tegen haar wil achterlating in het \nbuitenland of ontvoering naar het buitenland. We treden op tegen genitale verminking en \nzetten preventieprogramma\u2019s op tegen genitale verminking van meisjes en vrouwen.\n",
  "Rechten voor sekswerkers\nD66 erkent sekswerk als werk. Sekswerkers moeten in alle vrijheid voor hun beroep kunnen \nkiezen.\n",
  "\u2022 \nIndividuele sekswerkers dienen gelijke toegang te hebben tot het arbeidsrecht als andere \nwerkenden. Zij verdienen de vrijheid om als zzp\u2019er te werken, en mogen niet uitgesloten \nworden van verzekeringen en andere financi\u00eble dienstverlening. \n",
  "\u2022 \nBinnen de seksindustrie moeten we financi\u00eble uitbuiting, dwang en geweld voorkomen en \nbestrijden. Met heldere nationale wetgeving willen we de toegang tot hulpverlening en het \nrechtssysteem voor kwetsbaar gemaakte personen binnen dit werkgebied garanderen. \n",
  "\u2022 \nD66 verzet zich tegen verdere criminalisering en stigmatisering van de sector, zoals de \nstrafbaarstelling van dienstverlening aan sekswerkers (pooierverbod) of van de klant. \n",
  "\u2022 \nWij zijn tegen een registratieplicht voor sekswerkers.\n",
  "Anticonceptie voor iedereen toegankelijk\nIn Nederland moet de gewenste vorm van anticonceptie voor iedereen beschikbaar zijn. Seksuele \ngezondheid is een groot goed. Bij gezinsvorming en zwangerschap moet zelfbeschikking voorop \nstaan. We hechten veel waarde aan de toegankelijkheid van anticonceptie. D66 wil daarom dat de \noverheid anticonceptie vergoedt.\n",
  "\u2022 \nIedereen krijgt de anticonceptie aan de toonbank gratis mee. De apotheker declareert \nvervolgens de kosten bij de overheid. \n",
  "\u2022 \nWe onderzoeken de mogelijkheden voor de vergoeding van IVF bij draagmoederschap. \n",
  "Verbeter de abortuswet\nDe abortuswet is een belangrijke verworvenheid die vrouwen in staat stelt om te kiezen voor de \nafbreking van hun zwangerschap in een ziekenhuis of een abortuskliniek. Toch zijn er belangrijke \nverbeteringen nodig in deze wet.\n",
  "\u2022 \nDe abortuspil wordt bij de huisarts beschikbaar. \n",
  "\u2022 \nAbortus hoort niet in het strafrecht. Abortusartsen, maar zeker ook de vrouwen komen \nhierdoor in een kwaad daglicht te staan. \n",
  "\u2022 \nD66 wil af van de wettelijk verplichte minimale beraadtermijn bij het afbreken van een \nzwangerschap. In plaats daarvan wil D66 dat er voor elke vrouw een zodanige beraadtermijn \ngeldt als nodig is om, gegeven de omstandigheden, tot een weloverwogen besluit te komen. \n",
  "\u2022 \nEen abortus moet voor elke vrouw vergoed blijven. Dat geldt ook voor prenatale screening \n(NIPT), waarmee aankomende ouders de informatie krijgen waarmee zij een keuze kunnen \nmaken over het al dan niet afbreken van een zwangerschap. \n",
  "\u2022 \nIntimidatie van bezoekers van abortusklinieken moet verder aan banden worden gelegd.\n",
  "Bescherm de rechten van LHBTI+\nD66 strijdt voor de bescherming van LHBTI+ personen tegen discriminatie en geweld. De \nruimte voor conservatieve denkbeelden groeit en dit bedreigt de gelijke rechten voor en gelijke \nbehandeling van LHBTI+ personen. Vrijheid en gelijkheid zijn nog niet vanzelfsprekend. Het hoge \npercentage zelfmoord onder LHBTI+ jongeren laat zien dat zij zich nog altijd een kwetsbare \npositie bevinden. Stigmatisering en discriminatie van LHBTI+ personen moeten worden \naangepakt. Zodat iedereen vrij is om daadwerkelijk zichtbaar zichzelf te kunnen zijn.\n",
  "\u2022 \nWe leggen de rechten van LHBTI+ personen wettelijk vast. Handicap en seksuele  \ngerichtheid worden als verboden grond van discriminatie expliciet toegevoegd aan artikel 1 \nvan de Grondwet. \n",
  "\u2022 \nWe schaffen onnodige verplichte geslachtsregistratie af. \n",
  "\u2022 \nHomogenezingstherapie wordt verboden. \n",
  "\u2022 \nDe aangiftebereidheid bij discriminatie van en geweld tegen LHBTI+ personen moet omhoog. \nDaarom komen er gespecialiseerde discriminatierechercheurs. Zo wordt aangifte van geweld \nof discriminatie beter erkend en herkend en vergroten we de pakkans. \n",
  "psychische afwijking. D66 wil zich blijvend inzetten voor de aanpak van de wachtlijsten  \nvoor transgenderzorg. \n",
  "\u2022 \nJonge intersekse kinderen moeten beschermd worden tegen niet-noodzakelijke medische \nbehandelingen. \n",
  "\u2022 \nOp alle scholen wordt seksuele diversiteit onderwezen. LHBTI+ discriminatie op scholen wordt \naangepakt. We helpen docenten met vaardigheden om LHBTI+ acceptatie te bevorderen. Dit \nis onmisbaar voor een veilige omgeving voor alle kinderen op school. Seksuele voorlichting \ngaat verder dan biologische mechanismen en het voorkomen van zwangerschap en SOA\u2019s. De \nvoorlichting schenkt ook aandacht aan consent, seksuele weerbaarheid, en aan een brede \ndefinitie van \u2018seks\u2019. \n",
  "\u2022 \nMet behulp van preventieprogramma\u2019s en voorlichting gaan we homofobie in de sportwereld \ntegen. \n",
  "\u2022 \nD66 wil meer aandacht voor de jeugdhulp en opvang van dak- en thuisloze LHBTI+ personen. \n",
  "\u2022 \nSu\u00efcidepreventieprogramma\u2019s gericht op LHBTI+ personen worden voortgezet. \n",
  "\u2022 \nIn de asielprocedure is extra aandacht voor asielaanvragen door LHBTI+ personen. In veel \nlanden worden LHBTI+\u2019ers vervolgd of zelfs met de dood bedreigd. In Nederland kunnen \ndeze mensen terecht met een beschermde status. Ook wil D66 aparte veilige opvang voor \nLHBTI+\u2019ers binnen azc\u2019s, conform een aangenomen motie van D66. \n",
  "\u2022 \nNederland zet zich binnen de EU in voor de invoering van de horizontale anti-discriminatiewet, \ndie ook LHBTI+ rechten beschermt. We ondersteunen internationale organisaties die strijden \nvoor gelijke rechten voor LHBTI+ personen elders in de wereld. Ook zal Nederland zich \ninzetten voor de Europabrede erkenning van de rechten van regenbooggezinnen en werk \nmaken van strafrechtelijke sancties op ernstige vormen van homohaat.\n",
  "Modern familierecht\nOns familierecht moet worden gemoderniseerd. Ons hele rechtsstelsel is gebaseerd op twee \nouders, maar dat is al lang niet meer de realiteit. In de afgelopen jaren hebben we ons ingezet \nvoor een regeling voor draagmoederschap, meerouderschap en -gezag. Nog steeds is er een \nhoop werk te verrichten. Voor D66 staat bij elke hervorming het belang van het kind voorop.\n",
  "\u2022 \nEr moet zo snel mogelijk een wettelijke regeling komen die een dubbele achternaam mogelijk \nmaakt. Dit biedt beide ouders de kans om de band met hun kind te bevestigen. \n",
  "\u2022 \nWe blijven pleiten voor een wettelijke regeling voor meerouderschap en -gezag. Een derde \nof vierde ouder zou ook juridisch gezien ouder van het kind moeten kunnen worden en het \nwettelijke gezag moeten kunnen krijgen. \n",
  "\u2022 \nD66 is er voorstander van dat de ongehuwde partner van de moeder die zijn of haar kind heeft \nerkend, automatisch het gezamenlijk gezag krijgt. Daarmee sluit het familierecht op dit punt \nbeter aan op de behoefte van de veranderde samenleving en doet het meer recht aan het \nbelang van kinderen van ongehuwde ouders. \n",
  "\u2022 \nOmgangsregelingen bij \u2018vechtscheidingen\u2018 moeten beter worden gehandhaafd. Bij \nomgangsproblemen moet eerder worden ingegrepen zodat een ouder de kinderen niet \nongestraft kan weghouden bij de andere ouder. Het is belangrijk dat de politie meer kennis \nen ervaring opbouwt met deze complexe materie. Daarnaast is preventie van belang. \nVechtscheidingen leiden tot een onevenredig beslag op de jeugdzorg. Er moet een grondige \nevaluatie komen van de effectiviteit van deze jeugdzorg-interventies. \n",
  "\u2022 \nD66 is voorstander van eenvoudige adoptie van pleegkinderen, zoals voorgesteld door de \nStaatscommissie herijking ouderschap. Het kind wordt hiermee optimaal beschermd. Er \nis sprake van een familierechtelijke betrekking met de persoon of personen die het kind \nverzorgen en opvoeden, terwijl het kind ook een juridische band houdt met zijn oorspronkelijke \nouder(s) en verdere familie. \n",
  "Hoe vrij zijn wij, als gezondheid je kansen beperkt?\n",
  "Iedereen verdient de kans een gezond leven te leiden. Toch zijn er grote verschillen \ntussen mensen: mensen met een hoger onderwijs diploma leven maar liefst vijftien \njaar langer in goede gezondheid dan mensen met maximaal een mbo-1 diploma. Deze \ngezondheidsongelijkheid willen wij terugdringen. De politieke discussie over de zorg gaat  \nvaak over premies, pakket, eigen risico en het stelsel. Wij willen meer aandacht voor \ngezondheid. Temeer omdat steeds meer Nederlanders een chronische ziekte hebben. Zo \nhebben meer dan een miljoen mensen diabetes. En jaarlijks sterven 35.000 Nederlanders \naan overgewicht, roken en problematisch alcoholgebruik. Hiervoor kijken wij niet alleen naar \ngezondheidszorg, maar ook naar andere factoren die van invloed zijn op ons welbevinden: \ngoed onderwijs, een goed inkomen, voldoende werk, goede arbeidsomstandigheden, een \ngezonde leefomgeving en gezond gedrag. Preventie van chronische ziekten, depressies en \novergewicht verdient meer prioriteit dan symptoombestrijding met medicijnen.\n",
  "Als je t\u00f3ch ziek wordt, heb je recht op goede hulp en zorg. In Nederland is de kwaliteit en \ntoegankelijkheid van de medische zorg gelukkig goed. We hebben daarmee een goede basis voor \nde zorg. De coronacrisis toonde de kracht van onze zorgmedewerkers en de robuustheid van ons \nzorgsysteem. Deskundigheid, co\u00f6rdinatie, samenwerking en inzet zijn er in overvloed. Maar de \ncrisis legt ook de kwetsbaarheden van ons zorgstelsel bloot. We waren op sommige gebieden te \nweinig voorbereid.\n",
  "Kijkend naar de impact van de coronacrisis, liggen er lessen voor de organisatie van onze zorg. \nMeer samenwerking maakt de zorg beter. We moeten vaker vertrouwen geven aan de eigen \nafwegingen van zorgprofessionals. En de pati\u00ebnt moet het uitgangspunt zijn. Het moet niet \ndraaien om een zo hoog mogelijke productie, maar om het verlenen van de best passende zorg. \nDaarom moeten vergoedingen gebaseerd zijn op de toegevoegde waarde voor de pati\u00ebnt, niet  \nop het aantal verstrekte behandelingen. We passen het systeem hierop aan.\n",
  "Professionals krijgen de ruimte om hun werk zo goed mogelijk te doen, zonder onnodige regels \nof protocollen. Samen met de pati\u0451nt beslissen zij over de gewenste behandeling, waarbij de \nkwaliteit van leven centraal staat. We zorgen voor passende zorg, zo veel mogelijk dichtbij huis.  \nZo verbeteren we ons stelsel van zorg en welzijn.\n",
  "Gezondheid is meer dan goede zorg\n",
  "Je gezondheid heeft grote invloed op je kansen in het leven. Maar steeds meer Nederlanders \nkampen met een chronische ziekte. Vaak heeft die te maken met hun omgeving of \nleefstijl, zoals bij diabetes, de chronische longziekte COPD, obesitas en hartfalen. Slechte \nluchtkwaliteit en een sociaal-economische achterstand hebben daar grote invloed op. \nOok roken, alcoholgebruik, te weinig beweging en ongezonde voeding spelen een rol. Met \nmedicatie kunnen we de symptomen van deze ziekten aanpakken, maar is dat het slimste \nom te doen? Het is beter om de ziektes te voorkomen en ze waar mogelijk te behandelen met \nleefstijlverandering. Dat is wetenschappelijk bewezen.\n",
  "De grote verschillen in (gezonde) levensjaren tussen Nederlanders per opleidingsniveau en \ninkomen zijn schokkend. Van gelijke kansen is geen sprake. Daarom wil D66 breed investeren \nin gezondheid: van maatregelen voor een schonere lucht tot gelijke kansen op fatsoenlijk \nbetaald werk en een goede opleiding. Ook willen we een gezonde leefstijl laagdrempelig \nmaken, met zoveel mogelijk oog voor ieders individuele vrijheid. We richten ons daarom in de \neerste plaats op een gezonde start voor ieder kind.\n",
  "De eerste 1.000 dagen\nGoede gezondheid begint al ver voor de geboorte. Uit onderzoek blijkt dat de eerste 1000 dagen \nvanaf de zwangerschap bepalend zijn voor de gezondheid en het welzijn van iemand op latere \nleeftijd, zowel psychisch als fysiek.\n",
  "\u2022 \nGeboorte- en kraamzorg moet voor iedereen van hoge kwaliteit zijn. Aankomende moeders \nbepalen zelf waar zij bevallen. Als om medische redenen of afstand gekozen wordt voor het \nziekenhuis, staat hier geen eigen bijdrage tegenover. Een ziekenhuisbevalling zonder indicatie \nmoet voor iedereen betaalbaar zijn. \n",
  "\u2022 \nPreconceptiezorg moet laagdrempeliger worden. Dit is in het belang van (toekomstige) ouders \nen nieuwgeborenen. \n",
  "\u2022 \nDe verloskundige- en jeugdgezondheidszorg zijn de aangewezen partijen om problemen te \nsignaleren bij kwetsbare gezinnen. Betere vroegtijdige ondersteuning en hulp in kwetsbare \ngezinssituaties tijdens de eerste 1000 dagen vergroten de kansen van ouders en kinderen. \n",
  "\u2022 \nWe stimuleren een gezonde leefstijl onder (aankomende) ouders en gezonde baby- en \nkinderproducten.\n",
  "altijd stoppen fabrikanten te veel suiker in hun producten en nog altijd zijn gezonde keuzes \nmoeilijker voorhanden of duurder dan ongezonde alternatieven. D66 wil dat mensen zelf kunnen \nkiezen hoe ze leven. Tegelijkertijd willen wij de gezonde keuze de gemakkelijke keuze maken. \nDaarom gaan we door met het preventie-akkoord, pakken wij fabrikanten aan die hun producten \nbewust ongezond of verslavend maken en verlagen we de drempels om gezonder te leven.\n",
  "\u2022 \nWe verhogen de belasting op suikerhoudende dranken naar Brits voorbeeld en onderzoeken \neen algemene suikerbelasting. Het effect is dat fabrikanten frisdrank met minder suiker maken. \n",
  "\u2022 \nWe zetten in op onafhankelijk wetenschappelijk onderzoek naar de relatie tussen \nbodemkwaliteit, voedingswaarde en gezondheid.  \n",
  "\u2022 \nWe stimuleren een voedselomgeving die het makkelijk en aantrekkelijk maakt om gezonde en \nduurzame voeding te kopen. \n",
  "\u2022 \nWe maken afspraken met producenten over de maximale hoeveelheid zout, suiker en  \nvet in producten. Als deze afspraken onvoldoende resultaat hebben, leggen we hier  \nverplichtingen op. \n",
  "\u2022 \nWe steunen de accijnsverhoging op tabak. Voor de verkoop van tabak en rookwaren wordt een \nvergunning verplicht. Deze vergunning kan alleen worden verleend aan tabaksspeciaalzaken. \nDaarmee willen we werken aan een rookvrije generatie. \n",
  "\u2022 \nVoor e-sigaretten gaan dezelfde regels gelden als voor gewone sigaretten en we voeren een \nverbruiksbelasting in op e-sigaretten. \n",
  "\u2022 \nIn Nederland overlijden jaarlijks 2.000 \u00e0 3.000 mensen door meeroken. Om \ngezondheidsschade door meeroken tegen te gaan, kunnen rookverboden worden ingesteld in \nde openbare ruimte, waaronder ook bij sportparken, speelplekken, stadions en rond de ingang \nvan ziekenhuizen en verpleeghuizen.\n",
  "Samenwerken aan betere gezondheid\nVoor een bredere blik op gezondheid moeten financiering en samenwerking ook anders. Er \nbestaan nu weinig prikkels om in preventie te investeren, omdat degene die de investering moet \ndoen nu niet profiteert van minder zorg. Door de financiering te verbeteren, kunnen we sociale \nen medische problemen vroeger signaleren en in samenhang aanpakken. Een lager inkomen mag \nbovendien geen belemmering zijn voor een gezonde leefstijl.\n",
  "en een robuustere organisatie om de uitdagingen van de volksgezondheid de komende jaren \nbeter aan te kunnen. \n",
  "\u2022 \nDe wettelijke taak van gemeenten om te werken aan de gezondheid van hun inwoners wordt \nversterkt. Gemeenten kunnen samen met GGD, zorgverzekeraars en welzijnsorganisaties \nsociale en medische problemen in samenhang aanpakken. \n",
  "\u2022 \nD66 wil werken aan gezondheid door te investeren in het schimmelvrij maken van te \nvochtige huizen \u2013 dit zorgt nu voor veel gezondheidsklachten \u2013 , door belastingen te heffen \nen subsidies te verstrekken voor betere luchtkwaliteit, door te zorgen voor goed openbaar \nvervoer en door steden voetganger- en fietsvriendelijk te maken. \n",
  "\u2022 \nMedische preventie wordt volledig vergoed vanuit het Zorgverzekeringsfonds. Dit kan grote \ngezondheidswinst opleveren bij bijvoorbeeld mensen met diabetes type II. Voor verzekeraars \nworden de kosten voor gecombineerde leefstijlinterventies achteraf vergoed, zodat zij zich \nniet geremd voelen te investeren. \n",
  "\u2022 \nOok bij behandeling en herstel van ziekten zetten we in op gezondheid in brede zin. \nBijvoorbeeld in de kankerzorg. In 2020 leven 800.000 mensen met en na kanker.  \nZij verdienen vanaf het begin van de behandeling ook hulp bij zaken zoals algemeen  \nwelzijn, werk en inkomen. \n",
  "Wij zijn trots op de mensen die in Nederland elke dag opnieuw hard aan het werk zijn voor \neen ander. Of dat nu gebeurt in de reguliere zorg, de mantelzorg, de jeugdzorg of de zorg \nvoor mensen met een beperking. De overheid heeft een belangrijke taak om deze mensen te \nondersteunen, in plaats van hen tegen te werken met overbodige regels.\n",
  "De zorg als betekenisvolle plek om te werken\nWerken in de zorg is een waardevol beroep. Je betekent veel voor je medemens. Maar van \nwaardering alleen kunnen mensen in de zorg niet rondkomen. Daarom maken we het werken in de \nzorg aantrekkelijker.\n",
  "\u2022 \nEr zijn grote personeelstekorten in de zorg. Daarom kampt het personeel met hoge werkdruk. \nWe moeten de hardwerkende mensen voor de zorg behouden en extra mensen aantrekken. \nDaar waar acute tekorten zijn, bijvoorbeeld in de opvang en opvolging van een huisarts in \nachterstandswijken of krimpgebieden, moeten zorgaanbieders en de overheid werken aan \nbetere werkomstandigheden en ondersteuning van zorgprofessionals. \n",
  "\u2022 \nWij willen meer geld voor mensen in de verpleging en verzorging. Ook werkgevers en \nwerknemers moeten met elkaar kijken naar de cao\u2019s en functiewaardering in de zorg. De ruimte \nvoor loonstijging in de zorg is gekoppeld aan de loonstijging in de marktsector. Wij garanderen \ndat dit zo blijft. \n",
  "\u2022 \nGoed werkgeverschap is van groot belang. We willen meer oog voor de zorgmedewerker. Dit \nvoorkomt de uitstroom en vergroot het werkplezier. De overheid stimuleert werkgevers om \nmensen inspraak te geven in het werkrooster, opleidingen aan te bieden en meer variatie in \nvaste contracten mogelijk te maken. Ook is een goede personeelsvertegenwoordiging bij de \nbesluitvorming binnen zorginstellingen onmisbaar. \n",
  "\u2022 \nWe willen de administratieve lasten inperken. Bij de bestrijding van de coronacrisis is het \nvertrouwen gegeven aan de professional. Dit moeten we vasthouden. Het werkplezier van \nzorgprofessionals is gebaat bij meer vertrouwen op hun professionaliteit en motivatie. \n",
  "\u2022 \nDe gezondheidszorg wordt complexer, meer digitaal en steeds meer ondersteund door \ntechnologie en het gebruik van data. Dit vraagt om nieuwe opleidingen op het snijvlak van \nzorg, geneeskunde en (informatie)technologie. Gedeelten van verschillende opleidingen, van \ndokter tot verpleegkundige, kunnen samen worden gevolgd. \n",
  "Pati\u00ebnt en behandelaar beslissen samen\nD66 pleit voor meer tijd, ruimte en vertrouwen voor professionals en pati\u00ebnten om samen tot \noplossin- gen te komen. Samen beslissen heeft vele voordelen: mensen in de zorg voelen meer \nwaardering en de pati\u00ebnt krijgt meer keuzevrijheid en is tevredener.\n",
  "\u2022 \nDit vraagt om een herwaardering van het gesprek tussen pati\u00ebnt en arts. Een behandeling \nhoort niet het enige doel te zijn. Ook als een arts alleen met een pati\u00ebnt spreekt hoort daar \neen passende beloning tegenover te staan. Daarom herintroduceren we \u2018kijk- en luistergeld\u2019 \ndat voldoende dekkend is. \n",
  "\u2022 \nDe vergoeding van zorg moet daarnaast meer gebaseerd worden op de toegevoegde waarde \nvoor de pati\u00ebnt en niet op het aantal behandelingen. \n",
  "\u2022 \nSamen beslissen gaat verder dan de spreekkamer. Pati\u00ebnten moeten via hun \nvertegenwoordigende organisaties mede vorm kunnen geven aan hoe de zorg is ingericht. We \nversterken daarom de formele positie van pati\u00ebntenorganisaties, zodat zij een gelijkwaardiger \npartij kunnen zijn ten opzichte van zorgaanbieders, zorgverzekeraars en overheid. Financiering \nvoor pati\u00ebntenorganisaties en hun koepels wordt gehandhaafd en indien mogelijk uitgebreid.\n",
  "Zorg voor mensen met een beperking\nMensen met een beperking verdienen dezelfde kansen als ieder ander om mee te doen aan de \nsamenleving. Daar moeten we onze samenleving op inrichten. Net als in de medische zorg wordt \nde gehandicaptenzorg steeds gespecialiseerder. Dat is voor veel mensen met een beperking een \ngoede uitkomst, als zij inderdaad de zorg krijgen die voor hen op maat is. Maar iedereen met een \nbeperking is geholpen met sterk gespecialiseerde zorg. Als met gespecialiseerde zorg sociale \nstructuren belemmerd worden kan dat meer afstand scheppen tot naaste familie. Dat is niet altijd \nwenselijk. Het kan beter zijn om de zorg zoveel als mogelijk in de vertrouwde thuissituatie te \nverlenen en het gezin daarbij goed te ondersteunen.\n",
  "\u2022 \nGezinnen met een kind met ernstige verstandelijke en meervoudige beperking kunnen een \nhulpverlener krijgen om hen als vast aanspreekpunt bij te staan. \n",
  "\u2022 \nEr is meer onderzoek nodig naar mensen met ernstige gedragsproblematiek. Er is behoefte \naan plaatsen voor observatie, voor behandeling en voor wonen met zorg. \n",
  "Wmo: regie bij zorgverlener en zorgbehoevende \nSinds 2015 zijn meer zorgtaken bij de gemeenten terechtgekomen via de Wet maatschappelijke \n3200 ondersteuning (Wmo). Als gemeenten financi\u00eble verantwoordelijkheid dragen, moeten zij \nook de daarbij 3201 passende vrijheid hebben om beleid te maken. D66 vindt dat gemeenten \nvoldoende geld moeten hebben om de Wmo goed te kunnen regelen.    \n",
  "\u2022 \nVoor wie de nood het hoogst is, moet de gemeente als eerste klaar staan. Een eenzame \noudere zonder financi\u00eble reserves moet dus bovenaan het lijstje staan voor hulp. \nVoor mensen met een hoger inkomen kan Wmo-zorg ook een oplossing zijn, maar \ndan is het vanzelfsprekend dat zij een redelijke bijdrage betalen. Daarom komt er een \ninkomensafhankelijke component in de eigen bijdrage voor Wmo-zorg. \n",
  "\u2022 \nOm gemeenten beleidsvrijheid te geven, moet er ook toezicht zijn in de Wmo. Een \nonafhankelijke toezichthouder is bij veel gemeenten nog niet geregeld. Die toezichthouders \nmoeten er wel komen.  \n \n\u2022 \nVeel mensen komen in aanraking met de Wmo na een ingrijpende gebeurtenis zoals \neen operatie. Zij moeten dan snel de juiste ondersteuning thuis krijgen. Verder kan de \ntransferverpleegkundige vanuit de Zvw helpen bij het vinden van passende zorg. \n",
  "\u2022 \nVaak zien we dat aanbestedingen van gemeentelijke zorg vooral administratieve lasten \nopleveren en weinig toegevoegde waarde hebben. In die gevallen wil D66 dat gemeenten niet \nhoeven aan te besteden. Dit vraagt eventueel aanpassing van Europese regels.\n",
  "Een helpende hand voor mantelzorgers en vrijwilligers\nNederland telt veel mantelzorgers en vrijwilligers die onmisbare taken vervullen voor hun \nmedemens. Zij zijn onmisbaar, maar veel mantelzorgers en vrijwilligers zijn overbelast. Zij \nverdienen meer ondersteuning.\n",
  "\u2022 \nD66 wil een mantelzorgakkoord tussen mantelzorgorganisaties, gemeenten, Rijk, \nzorgverzekeraars en werkgevers waarin elke partij de taak krijgt om overbelasting bij \nmantelzorgers te signaleren en te voorkomen. \n",
  "\u2022 \nGemeenten moeten bij het verlenen van vergunningen geen onnodige obstakels opwerpen \nvoor mantelzorgwoningen waar kinderen dichtbij hun hulpbehoevende ouders wonen. We \nmoedigen sociale partners aan om in cao\u2019s afspraken te maken over mantelzorg en verlof. \n",
  "\u2022 \nAls steun in de rug voor huishoudens waarin iemand langdurige, intensieve zorg nodig heeft \nen mantelzorg krijgt, willen we een pilot voor automatische inkomenssteun zonder verdere \nverantwoording. Denk aan een ouder die de zorg heeft voor een zeer ernstig en meervoudig \ngehandicapt kind. Hier behoeft het geen verdere controle dat het gezin intensieve mantelzorg \nverleent of zorg inkoopt en dus kan de steun automatisch geleverd worden in plaats van het \npgb. \n",
  "\u2022 \nVrijwilligerswerk is een belangrijk onderdeel van de samenleving. Om vrijwilligerswerk te \nondersteunen moeten onnodige obstakels worden weggenomen. De overheid moet waar \nmogelijk de VOG voor vrijwilligers gratis maken en geen belasting heffen als de vrijwilliger een \nbescheiden vergoeding ontvangt voor het werk.\n",
  "Ruimte voor het Persoonsgebonden Budget\nD66 vindt het belangrijk dat mensen zelf regie hebben op hun leven. Ook als zij zorg nodig \nhebben. Helaas zit het persoonsgebonden budget nu in de knel. Enerzijds door sturing op zorg in \nnatura  door verzekeraars en gemeenten. Anderzijds door de enorme administratieve lasten. D66 \nwil dat het vertrouwen in de pgb-houder weer voorop staat, zonder daarbij na\u00efef te zijn.\n",
  "\u2022 \nDe keuze voor zorg in natura of een pgb mag nooit worden opgedrongen door een \nverzekeraar, gemeente of zorgaanbieder. De inzet van een onafhankelijke cli\u00ebntondersteuner \nmoet hierbij helpen. Nieuwe pgb-houders kunnen via een introductie kennismaken met het \npgb-houderschap. \n",
  "\u2022 \nWe maken de overgang naar een systeem gebaseerd op de gedachte dat het zorgplan gelijk \nis aan de planning en de realisatie. Op basis van de facturen kan gemakkelijk gedeclareerd \nworden. Dit scheelt de pgb-houder veel administratieve handelingen. \n",
  "\u2022 \nTegenover deze versoepeling staan maatregelen om hard op te treden in het geval van \nfraude. Fraude via pgb\u2019s door dubieuze bemiddelingskantoren en zorgaanbieders moet sterk \nverminderen. De opsporing van fraude moet zich richten op de bemiddelingsbureaus en \nzorgaanbieders in plaats van op de budgethouders zelf. \n",
  "\u2022 \nVoor ouders van kinderen met een intensieve zorgvraag sluit zorg in natura niet altijd aan bij \nde flexibele zorg die nodig is. Dan is het zelf regelen via een pgb een goede oplossing. Of een \ninitiatief waarbij de ouders zelf zorg op maat regelen in een passende woonvoorziening. D66 \nwil ruimte en ondersteuning bieden om dit soort initiatieven op te zetten. Lokaal, regionaal en \nlandelijk.\n",
  "lopen veel kinderen, jongeren en ouders vast als zij gespecialiseerde hulp nodig hebben. Vanuit \nhet oogpunt van kansengelijkheid is dat onverteerbaar.\n",
  "\u2022 \nGoed opgeleide en samenwerkende wijkteams zijn van groot belang bij de inzet van \nspecialistische jeugdzorg en de inzet van verschillende vormen van jeugdzorg. \n",
  "\u2022 \nGemeenten moeten gezinnen ondersteunen bij het opstellen van het familiegroepsplan. \nHiermee wordt de regie en de betrokkenheid van het gezin zo veel mogelijk behouden. \nUithuisplaatsing gebeurt alleen wanneer het niet anders kan. \n",
  "\u2022 \nWe willen jeugdzorg tot 21 jaar, die geleidelijk wordt afgebouwd vanaf 18 jaar. Zo voorkomen \nwe een abrupt stoppen van de begeleiding als iemand 18 wordt. We investeren ook structureel \nom jongvolwassenen met psychische klachten mee te laten doen in de samenleving. \n",
  "\u2022 \nD66 vindt dat gemeenten voldoende geld moeten hebben om de jeugdzorg goed te kunnen \nregelen. De resultaten van lopend onderzoek moeten uitwijzen hoeveel gemeenten structureel \nextra nodig hebben. Vanwege het belang van voorkomen van ernstiger problematiek, willen we \ninvesteren in onderzoek en behandeling in de kinder- en jeugdpsychiatrie. \n",
  "\u2022 \nD66 wil een alternatief verrekenmodel in de bijdrage aan gemeenten vanuit het Rijk. Hierin \nmoet meer aandacht zijn voor de specifieke uitdagingen van de gemeente en het aantal \ndoorverwijzingen naar specialistische zorg. \n",
  "\u2022 \nAls specialistische jeugdzorg nodig is moet de zorg goed geregeld zijn. D66 maakt hier \nonderscheid tussen weinig voorkomende en veel voorkomende jeugdzorg. Bij weinig \nvoorkomende zorg wil D66 dat op landelijk niveau wordt gezorgd voor een landelijk dekkend \naanbod. Bijvoorbeeld bij gespecialiseerde hulp na misbruik, een trauma, loverboyproblematiek \nof verslavingszorg bij jeugdigen. De kennis, schaal en slagkracht die nodig is bij deze \ncomplexe en vaak dure jeugdzorg is op gemeentelijk niveau niet altijd aanwezig. \n",
  "\u2022 \nBij vormen van jeugdhulp die vaker voorkomen, zoals kinderbescherming, gesloten jeugdhulp \nen pleegzorg of gezinshuizen is het van belang dat gemeenten binnen een regio goed \nsamenwerken. Daarvoor is vereenvoudiging nodig van alle verschillende regio-indelingen. De \nsamenwerking tussen regio\u2019s moet door de VNG worden geco\u00f6rdineerd. \n",
  "\u2022 \nGemeenten houden de regie over de ambulante jeugdhulp, de jeugdbescherming en \nde jeugdreclassering. Ze zijn de spil in de aanpak van kindermishandeling, preventie, \nopvoedingsondersteuning en voorlichting. \n",
  "\u2022 \nIn Nederland worden jaarlijks 119.000 kinderen slachtoffer van mishandeling. Het is belangrijk \ndat de overheid leert van succesvol beleid in het buitenland. Hulp aan slachtoffers van \nhuiselijk geweld, seksueel geweld en kindermishandeling dient op landelijk niveau te worden \ningekocht als complexe jeugdhulp. Hulp is nodig voor slachtoffers, getuigen en plegers van \ngeweld. \n",
  "Psychische zorg is een mensenrecht\n",
  "Ruim vier op de tien Nederlanders krijgen in hun leven te maken met een of meerdere \npsychische aandoeningen. En wie zelf niet ooit worstelde met psychische klachten, heeft wel \neen vriend of familielid geraakt zien worden door een depressie, burn-out of angststoornis. \nDeze mensen verdienen vanaf de eerste signalen de allerbeste zorg, zonder wachtlijsten. \nLaten we met elkaar het taboe doorbreken en deze aandoeningen bespreekbaar maken.\n",
  "Meer zorg, minder wachtlijsten\nDe afgelopen jaren kampte de ggz met grote personeelstekorten en oplopende wachtlijsten. \nDaardoor krijgen veel pati\u00ebnten niet de zorg die ze nodig hebben. Dat moet anders.\n",
  "\u2022 \nD66 wil centrale of regionale regie van de wachtlijsten door verzekeraars, zodat ggz-\naanbieders samen kijken waar de beste behandeling moet plaatsvinden en of mensen niet \ndubbel of verkeerd op wachtlijsten staan. Indien mensen door de basis GGZ doorverwezen \nworden naar gespecialiseerde GGZ, kunnen zij onverhoopt op een wachtlijst terechtkomen. In \ndat geval dient de basis GGZ de zorg voort te blijven zetten tot de zorg bij de gespecialiseerde \nGGZ van start gaat. Mensen met een hulpvraag mogen niet zonder hulp komen te zitten \nwanneer zij doorverwezen worden. \n",
  "\u2022 \nIn de psychiatrie werken nu te veel mensen als zelfstandige. Daardoor zijn crisiszorg en andere \ndiensten niet goed te vullen. De druk bij psychiaters in loondienst loopt op. Daarom wil D66 \nhet werk in loondienst aantrekkelijker maken. \n",
  "\u2022 \nOp dit moment is het voor zorgaanbieders financieel aantrekkelijk zich vooral te richten op \npati\u00ebnten met minder zware problemen. Zo zijn pati\u00ebnten met zwaardere klachten de dupe. \nD66 steunt de plannen om de bekostiging te veranderen. We moeten een manier vinden \nom de bekostiging van de zorg aan te sluiten bij de complexe problemen die nu eenmaal \nvoorkomen in de ggz. \n",
  "\u2022 \nOm de capaciteit van de bedden in de GGZ zo optimaal mogelijk te gebruiken, moet er een \nbeddenbeschikbaarheidssysteem worden ontwikkeld waarbij inzichtelijk wordt gemaakt waar \nopnamecapaciteit is.\n",
  "\u2022 \nEr komt een landelijk preventie-akkoord Mentale Gezondheid, met aandacht voor het \nvergroten van de mentale vaardigheden van jongeren door onderwijs en sport, inzet op vroege \nsignalering van psychische problemen bij jongeren en verslavingspreventie bij risicogroepen. \n",
  "\u2022 \nWe zetten in op nazorg, om te voorkomen dat iemand terugvalt na een traject in de GGZ. We \nwillen GGZ-instellingen en zorgverzekeraars stimuleren meer te innoveren op het gebied van \nnazorg mogelijkheden. Nazorg kan ook plaatsvinden door begeleiding in de eerstelijnszorg, of \nbij een herstelacademie als laagdrempelige opvang voor mensen die intensief willen werken \naan herstel.  \n",
  "\u2022 \nOm de kennis in de eerstelijnszorg te vergroten, komt er een uitgebreide consultatie-functie \nggz- en verslavingszorg.\n",
  "Goede zorg voor pati\u00ebnten met Ernstig Psychiatrische Aandoeningen\nBinnen de GGZ is sprake van een groep pati\u00ebnten met Ernstig Psychiatrische Aandoeningen (EPA), \ngeschat op ongeveer 210 duizend personen. Herdiagnostiek, zoals bij GGNet, brengt inzichtelijk \ndat pati\u00ebnten niet altijd de juiste zorg krijgen, vooral door verkeerde of verouderde diagnostiek. \nHet stimuleren van dergelijke programma's past binnen een project Zinnige Zorg en Juiste Zorg op \nde Juiste plek.\n",
  "Weg met het taboe\nNog altijd ervaren mensen met psychische aandoeningen vooroordelen, sociale uitsluiting of \nsimpelweg onbegrip. Dat belemmert hun kansen, hun vrijheid om mee te doen in de samenleving.\n",
  "\u2022 \nAandacht voor psychische aandoeningen op de werkvloer is onverminderd nodig. We willen \nwerkgevers stimuleren aandacht te hebben voor het voorkomen van stigma en het bieden van \ngoede hulp waar nodig. \n",
  "Samen werken aan de beste zorg van de wereld\n",
  "Nederland verdient een zorgstelsel dat draait op kwaliteit en niet op zoveel mogelijk productie. \nDe behandelingen die mensen krijgen moeten van het hoogste niveau zijn. Toch is een \nmedische ingreep niet altijd in het belang van de pati\u00ebnt. Veel zorg die nu in ziekenhuizen \ngegeven wordt, kunnen mensen ook krijgen in de huisartsenpraktijk en gezondheidscentra of \nvia wijkverpleging en e-health. Minder onnodige gespecialiseerde zorg betekent meer ruimte \nvoor specialisten om zich te richten op de complexere zorg.\n",
  "Onze medische zorg is toegankelijk, effici\u00ebnt en van goede kwaliteit. Nederlanders geven de \nzorg die zij krijgen gemiddeld een acht als rapportcijfer. Mensen hebben de mogelijkheid om \nde zorg te kiezen die het best bij hen past. Dat goede van ons stelsel willen we behouden. \nMaar we zien ook dat de concurrentie tussen zorgaanbieders noodzakelijke samenwerking \nen veranderingen in het zorgaanbod belemmert. Wij willen het zorgstelsel verbeteren door \nde overheidsregie te versterken en de zorg minder productiegericht te maken. Zorgverleners \nkrijgen meer ruimte om samen met de pati\u0451nt voor de best passende zorg te kiezen. Op die \nmanier wil D66 met betere regulering zorgen voor een nieuwe balans tussen marktwerking en \nsamenwerking in de zorg. Op die manier beschermen we het publieke belang van goede zorg.\n",
  "Meer samenwerking\nTijdens de coronacrisis hebben we gezien dat de overheid zorgaanbieders kan helpen om beter \nsamen te werken. Dat zorgt voor vertrouwen en is goed voor de grote opdracht waar we met \nelkaar voor staan: goede zorg toegankelijk houden in een vergrijzende samenleving, met tekorten \naan verplegend personeel.\n",
  "\u2022 \nOp dit moment sluiten sectoren zoals de huisartsenzorg en medisch-specialistische zorg \neigen hoofdlijnenakkoorden met afspraken over de zorg die ze leveren. Wij willen \u00e9\u00e9n landelijk \nsector- overstijgend hoofdlijnenakkoord om de samenwerking te bevorderen en het hokjes-\ndenken te doorbreken. \n",
  "\u2022 \nDe regio Rotterdam vraagt een ander zorgaanbod dan in de regio Drenthe. Dit vraagt om \neen betere samenwerking en sturing op regioniveau. Wij willen daarom dat verzekeraars \nmet zorgaanbieders, pati\u00ebntenorganisaties en gemeenten deze sturing vastleggen in een \nmeerjarig Regionaal Zorgplan. Dit plan bevat de randvoorwaarden en concrete plannen over \nde benodigde zorg in een regio, en door wie, waar en hoe die zorg moet worden geleverd. \nZo kunnen de juiste keuzes worden gemaakt om de zorg toekomstbestendig te maken, \nmet expliciete afspraken over het voorkomen, verplaatsen en vervangen van zorg. Ook het \nsociaal domein moet aanhaken bij deze Regionale Zorgplannen. Schotten die samenwerking \ntegenhouden, zoals in de financiering, moeten worden weggenomen. \n",
  "Nederland goede zorg toegankelijk is in alle regio\u2019s, ook als zij dunbevolkt zijn. \n",
  "\u2022 \nSamen met de eerstelijnszorg houden regionale ziekenhuizen de basiszorg in de omgeving \ntoegankelijk. Deze streekziekenhuizen vormen een belangrijk fundament van onze zorg, \nzeker voor kwetsbare ouderen die kampen met meerdere aandoeningen. Door in te zetten op \nmeerjarige contracten en een intensievere samenwerking tussen de regionale ziekenhuizen \nen gespecialiseerde ziekenhuizen en universitaire medische centra, verstevigen we de positie \nvan de regionale ziekenhuizen. De complexe zorg brengen we onder bij gespecialiseerde \nziekenhuizen. Als bij een afdeling of ziekenhuis de zorgkwaliteit, financi\u00ebn en beleid \nondermaats zijn, kan dit betekenen dat een ziekenhuis of afdeling moet sluiten. Dit moet  \naltijd gepaard gaan met zorgvuldige afbouw en duidelijke communicatie naar pati\u00ebnten.\n",
  "Minder \u2018productie\u2019\nDe afgelopen jaren is te weinig gedaan om te voorkomen dat we steeds m\u00e9\u00e9r zorg gingen \ngebruiken, terwijl dit niet nodig was voor onze gezondheid. Het zorgstelsel bevat nu prikkels om \nzorg te verlenen, om andere redenen dan het belang van de pati\u00ebnt. Daarom zetten we de pati\u00ebnt \nop \u00e9\u00e9n en wordt de kwaliteit van zorg leidend in de prijs die ervoor moet worden betaald.\n",
  "\u2022 \nZorgverleners en behandelaars moeten zich kunnen richten op de best passende zorg. Er \nmoet meer ruimte komen voor pati\u00ebnten en professionals om echt samen te beslissen over \nbehandelingen op basis van gelijke informatie, met voldoende tijd om hierover met elkaar in \ngesprek te gaan. \n",
  "\u2022 \nEen financi\u00eble prikkel om veel behandelingen uit te voeren rijmt niet met het streven de best \npassende zorg te leveren. Daarom willen wij dat alle medisch specialisten in loondienst van \nhun ziekenhuis gaan werken. \n",
  "\u2022 \nTarieven moeten minder op productie worden gericht en meer op uitkomsten en kwaliteit van \nde behandeling.\n",
  "Passende zorg dichtbij\nEenvoudige zorg moet zo dicht mogelijk in de buurt worden verleend. Nieuwe technologie kan \ndaarbij helpen. De coronacrisis heeft laten zien dat een deel van onze medische zorg, zoals \nconsulten, moni- toring en eenvoudige diagnostiek, heel goed online kan.\n",
  "\u2022 \nPati\u00ebnten moeten op een veilige manier, via apps en digitale consulten, zorg op afstand \nkunnen krijgen. We bevorderen dat zorgaanbieders vaker voor dezelfde (digitale) eHealth-\ntoepassingen kiezen. \n",
  "\u2022 \nOp sommige plekken in het land is een tekort aan huisartsen. Een grotere rol voor de huisarts \nzal gepaard moeten gaan met betere arbeidsvoorwaarden voor praktijkhouders en een \nbeperking van de administratieve lasten. Ook willen we de huisarts ontlasten door een betere \nsamenwerking met gemeenten te stimuleren als het gaat om sociale hulpvragen en preventie. \n",
  "\u2022 \nDe NZa kan een verschuiving van de tweedelijnszorg naar de eerste lijn stimuleren door \nbehandelingen, die beter in de huisartsenpraktijk kunnen worden verricht, alleen nog te \nvergoeden voor het eerstelijnstarief.\n",
  "Sterk toezicht, goede inkoop, hoge kwaliteit\nDe ruimte waarin onze zorgaanbieders en zorgverleners opereren, moet eerlijk en effici\u00ebnt zijn. \nBij de zorg spelen publieke belangen een grote rol. Dit vraagt daarom goede sturing vanuit de \noverheid om deze belangen te beschermen.\n",
  "\u2022 \nWe versterken de rol van de NZa en de Autoriteit Consument en Markt (ACM). De NZa moet \nop tijd ingrijpen bij het niet naleven van de zorgplicht door zorgverzekeraars. Zo was het \nzorgaanbod in de complexe ggz de afgelopen jaren niet op orde. Ook in krimpregio\u2019s moet \nvoldoende kwalitatief hoogwaardig zorgaanbod gegarandeerd zijn. \n",
  "\u2022 \nDe NZa gaat kritischer kijken als kleine zorgaanbieders afhankelijk zijn van \u00e9\u00e9n dominante \nverzekeraar. Dan kan het bijvoorbeeld verplicht worden een contract aan te gaan. Als in \neen regio juist sprake is van een dominante zorgaanbieder, kunnen zorgverzekeraars niet \nom deze aanbieder heen. D66 wil dan met behulp van de NZa de zorgaanbieder eerlijke \nmeerjarencontracten doen accepteren, waarin zorg dichtbij de pati\u00ebnt, innovatie en \nsamenwerking worden gestimuleerd. \n",
  "\u2022 \nEen fusie van ziekenhuizen kan passen bij meer samenwerking in de zorg, maar een fusie \nkan ook leiden tot minder nabijheid, kwaliteit en doelmatigheid. De ACM gaat daarom \nkritischer toezien op de toegevoegde waarde van ziekenhuisfusies ten opzichte van andere \nsamenwerkingsvormen. \n",
  "\u2022 \nNaar aanleiding van de coronacrisis willen wij investeren in een grotere buffercapaciteit in de \nzorg. Zo krijgen we een wendbaar zorgsysteem dat sneller kan inspelen op een grotere vraag. \nBijvoorbeeld met goed getrainde verpleegkundigen die flexibel kunnen worden ingezet als \nopschaling nodig is. Ook vinden wij het wenselijk dat er een landelijk triageprotocol voor de IC \nwordt vastgesteld. \n",
  "We houden de zorg betaalbaar\n",
  "Elk jaar geven we miljarden euro\u2019s meer uit aan de gezondheidszorg. Dat is begrijpelijk, want \nsteeds meer mensen worden ouder en voor steeds meer ziektes zijn goede behandelingen \nmogelijk. Dat kost geld. In Nederland zijn we solidair. Gezond betaalt voor ziek, jong voor oud \nen rijk voor arm. Maar als we de zorgkosten eindeloos laten stijgen, komt die solidariteit onder \ndruk te staan. Sterker nog, we lopen het risico dat zorgkosten andere noodzakelijke uitgaven \nzoals onderwijs en andere publieke voorzieningen verdringen. Daarom moeten we de zorg \nbetaalbaar houden.\n",
  "Selecteer op zinnige zorg\nBij het beperken van de groei van de zorguitgaven willen we ons in de eerste plaats richten op \nzorg die zelden effectief of zelfs bewezen niet-effectief is.\n",
  "\u2022 \nZorgverleners gaan zelf vaker evalueren welke behandelmethoden niet of niet langer (kosten-) \neffectief zijn. Hiervoor komt meer aandacht in de opleidingen. Ziekenhuizen moeten bovendien \ngemakkelijker onderling de resultaten van hun behandelingen kunnen vergelijken. \n",
  "\u2022 \nZorg die niet langer voldoet aan de stand van de wetenschap en praktijk moet niet meer \nworden vergoed. Zo komen we tot een beter, effectiever basispakket. Daarbij bieden we \nzorgverzekeraars meer mogelijkheden te sturen op zinnige zorg bij de zorginkoop vooraf  \nen bij de vergoeding achteraf. \n",
  "\u2022 \nRichtlijnen en kwaliteitskaders moeten explicieter en actueler worden. We investeren in de \nonderbouwing van de toegevoegde waarde van behandelingen. Daarbij moet duidelijk worden \ngemaakt bij welk percentage van de pati\u00ebnten een bepaalde behandeling ongeveer zin heeft. \nAan de hand van data uit de praktijk en wetenschap kunnen we dit steeds beter onderbouwen. \nEn zorg die niet meer voldoet aan de stand van de wetenschap en praktijk moet in een nieuwe \nrichtlijn expliciet worden vermeld, zodat deze niet langer wordt vergoed. \n",
  "\u2022 \nOm onderzoek naar de (kosten)effectiviteit van behandelingen te verbeteren, willen \nwe dat deze gegevens beter gestandaardiseerd worden en breder toegankelijk zijn \nvoor onderzoekers. We breiden het Zorginstituut uit, zodat het jaarlijks meer specifieke \nbehandelingen kan toetsen op (kosten)effectiviteit en daar transparant over is. De politiek \nmoet die rol van het Zorginstituut bewaken en versterken. \n",
  "\u2022 \nWij willen een eenduidige landelijke toetsing van dure medische technologie. Het is lang  \nniet altijd duidelijk of een technologische vernieuwing waarde toevoegt voor de pati\u00ebnt.  \nHet Zorginstituut zal de minister hiervoor adviseren over mogelijke toelating tot het pakket.\n",
  "Eerlijke eigen betalingen\nMensen betalen veel geld aan de zorg. Via de verzekering, maar ook via belastingen en premies. \nBovendien hebben 200.000 mensen een betalingsachterstand voor hun zorgpremie. Dat moet \nanders.\n",
  "\u2022 \nAls onderdeel van de hervorming van het belasting- en toeslagenstelsel (zie hoofdstuk \nbelastingen en toeslagen) halveren we de nominale premie in de Zorgverzekeringswet. \nDaarmee stoppen we het rondpompen van geld via zorgtoeslag en zorgpremie. Wij \nverwachten dat de lagere premie zal leiden tot minder betalingsachterstanden. \n",
  "\u2022 \nHet eigen risico kan slimmer. Wie naar een ziekenhuis moet, is vaak in \u00e9\u00e9n keer het volledig \neigen risico van \u20ac385 per jaar kwijt. Zeker voor mensen die minder te besteden hebben, \nis dit een hoge drempel die kan lijden tot zorgmijding. Vaak eindigen mensen dan later in \neen ingrijpender zorgtraject. Wij willen daarom een maximale eigen bijdrage van \u20ac100 per \nbehandeling, voor maximaal vier behandelingen per jaar. In totaal dus hoogstens \u20ac400 per \njaar. Het eigen risico voor genees- en hulpmiddelen valt ook onder dit totaalbedrag. Moet een \npati\u00ebnt naar het ziekenhuis, dan ontvangt deze straks een rekening van maximaal \u20ac100. Zo \nverlagen we de bestaande drempel van \u20ac385 fors en houden we de rekening voorspelbaar \nen betaalbaar. Daarmee voorkomen we dat mensen met een kleinere portemonnee het \nziekenhuis mijden. Tegelijk behouden we het hele jaar een stimulans voor mensen om over een \nverantwoord beroep op dure ziekenhuiszorg na te denken.  \n",
  "\u2022 \nWe zorgen ervoor dat de eigen bijdragen in de ouderenzorg meer op elkaar gaan lijken. Zo \nworden deze niet leidend voor de zorg die mensen kiezen. Ook willen we tegengaan dat \nmensen soms voor minder zorg m\u00e9\u00e9r gaan betalen, de zogenoemde zorgval. D66 wil een \ninkomensafhankelijke eigen bijdrage vragen van mensen die wijkverpleging ontvangen, om \nmeer aansluiting te hebben bij de Wet langdurige zorg. \n",
  "Een transparante geneesmiddelenmarkt\nMedicijnen worden steeds duurder. Jaarlijks besteden we bijna tien procent van onze collectieve \nzorguitgaven aan geneesmiddelen. Door de komst van nieuwe dure medicijnen en een flinke \ngroei van het aantal pati\u00ebnten, stijgen de uitgaven aan (dure) geneesmiddelen harder dan de \nrest van de medisch-specialistische zorg. D66 wil dat er meer publiek toezicht komt op de \ngeneesmiddelenmarkt en meer publieke investeringen in nationale en Europese wetenschap.\n",
  "\u2022 \nDe torenhoge winsten van farmaceuten zijn niet verdedigbaar. We willen inzicht hebben in de \nkosten die zij daadwerkelijk maken voor het onderzoek, de ontwikkeling en de productie van \nhun geneesmiddelen. \n",
  "\u2022 \nWij willen in Europees verband onderhandelen met farmaceuten om lagere prijzen te bedingen. \nWe scherpen het patentrecht aan door kritischer te toetsen of een middel wel echt \u2018nieuw\u2019 \nis en of een medicijn wel echt een weesgeneesmiddel is. Nederland moet hierop aandringen \nbij de verantwoordelijke Europese autoriteiten. Ook leggen we exorbitante prijsverhogingen \nwettelijk aan banden. \n",
  "\u2022 \nDe eigen bijdrage voor medicijnen is sinds 2019 gemaximeerd op 250 euro. Wij houden dit in \nstand. \n",
  "\u2022 \nOnderhandelingen die gaan over pati\u00ebntbelangen moeten transparant zijn. Alleen zo kunnen \nwe beoordelen of het prijskaartje van een duur nieuw geneesmiddel past bij de meerwaarde \nvoor de pati\u00ebnt. \n",
  "\u2022 \nWe investeren vaker met publiek geld in de doorontwikkeling van geneesmiddelen. Door als \noverheid meer bereidheid te tonen tot financiering van langlopende trajecten, dwingen we \nlagere kosten af \u00e9n geven we een publieke impuls aan de nationale wetenschap. \n",
  "\u2022 \nIn internationaal verband gaan we meer investeren in onderzoek dat van groot belang is voor \nonze gezondheid, maar privaat niet wordt gedaan omdat er geen winst mee valt te maken. \n",
  "Mensen moeten vrij zijn om hun leven te leiden zoals zij dat willen. Voor ouderen is er een \naantal voorwaarden voor deze vrijheid: verzekerd zijn van een goed verzorgde oude dag, met \nbetaalbare zorg van goede kwaliteit, in een veilig huis of appartement en dichtbij familie en \nvrienden. In de coronacrisis, toen bezoek niet meer welkom was in verpleeghuizen, hebben we \ngezien hoe lastig het is te moeten kiezen tussen leven en kwalit\u00e9it van leven. De ouderen van \nnu willen kwaliteit van leven. Daarbij willen ze midden in de samenleving staan. D66 wil dat de \nzorg daarop ingericht wordt.\n",
  "Fijn wonen, goede zorg\nEen goede woning op de goede plek kan het verschil maken tussen met hulp langer thuis wonen \nof opname in het verpleeghuis.\n",
  "\u2022 \nD66 wil meer seniorenwoningen. Daarom moet iedere gemeente zorgen voor het toevoegen \nvan seniorenwoningen als verdichting van de bestaande buurten.. Daarmee worden huizen \ngebouwd voor de mensen in de buurt die ouder worden en lokaal willen doorverhuizen. \nGemeenten worden ondersteund in het verlagen van parkeernormen om daardoor op \noverbodig geworden parkeerplaatsen te bouwen voor de buurt. Naast nieuwbouw moeten \nbestaande woningen kunnen worden aangepast. Deze opgave ligt niet alleen bij de \nwoningcorporaties maar ook bij gemeenten, projectontwikkelaars en investeerders. Voor \nouderen (55+) moeten leeftijdsgebonden beperkingen van financieringsmogelijkheden voor  \nde aanpassing van hun woning worden weggenomen. \n",
  "\u2022 \nD66 vindt dat alle overheden zich maximaal moeten inspannen voor meer woon/\nzorgcombinaties. Wij willen dat gemeenten en het Rijk stimuleren dat woningcorporaties, \nzorgorganisatie en welzijnsorganisatie samenwerken. Om te voorkomen dat kleine gemeenten \nvanwege de aanzuigende werking afzien van de bouw van woonvoorzieningen, worden \ngemeenten gedwongen om regionaal eerlijke afspraken te maken over de verdeling van de \nbouwopgave van woonzorgcombinaties. \n",
  "\u2022 \nD66 wil dat zorg buiten het verpleeghuis de toekomst wordt. De financiering van wonen en \nzorg wordt daarom op de lange termijn steeds verder gescheiden. Iedereen blijft verzekerd \nvan dezelfde kwaliteit zorg, maar in verschillende woonvormen. \n",
  "\u2022 \nWe willen ruimte maken voor nieuwe financieringsmogelijkheden, waarmee de overwaarde op \nhet huis of pensioenvermogen ingezet kan worden voor levensloopbestendige aanpassingen \naan woningen. \n",
  "\u2022 \nHet verpleeghuis blijft een optie voor de groep ouderen die intensieve zorg in een \nzorginstelling nodig hebben. Gelukkig zijn er steeds meer nieuwe en kwalitatief goede \nverpleeghuizen. D66 wil een nationaal programma om verouderde verpleeghuizen te \nmoderniseren. Deze hebben vaak lange gangen, veel verdiepingen en slechte ventilatie.\n",
  "Toekomstbestendige ouderenzorg\nDoor de vergrijzing moeten steeds minder werkende mensen zorgen voor steeds meer ouderen. \nWe moeten er alles aan doen om de zorg voor onze ouderen beter te maken. Dat doen we door \nnieuwe manieren te vinden die bijdragen aan de kwaliteit van leven.\n",
  "\u2022 \nSteeds meer ouderen kunnen gelukkig overweg met een tablet of een computer. \nZorginstellingen moeten ruimte krijgen in hun begrotingen om te investeren in  \ntechnologische hulpmiddelen. Ook moet er budget zijn voor andere vormen van  \ninnovatie en arbeidsbesparende technologie, zoals robotica en domotica. Digitale zorg  \nmoet worden vastgelegd in richtlijnen. Waar nodig helpen we ouderen met digitale zorg,  \nthuis of in verpleeghuizen. \n",
  "\u2022 \nWij willen dat gemeenten een financi\u00eble beloning krijgen die met goede preventieve \nouderenzorg en meer acuut beschikbare thuiszorg zorgen voor minder Wet langdurige  \nzorg-indicaties. \n",
  "Regie op het leven, ook in de toekomst\n",
  "De wereld staat niet stil. Nieuwe ontwikkelingen in de zorg komen met uitdagingen. Elke \nnieuwe technologie roept ook ethische vragen op. Beslis ik zelf over alles wat met mijn DNA \ngebeurt? Hoe gaan we zorgvuldig om met vragen over het levenseinde? En wat moeten we \ndoen om de steeds groter wordende hoeveelheid digitale medische informatie te beschermen?\n",
  "D66 gaat ethische vraagstukken niet uit de weg. Ethiek moet vanaf een vroeg stadium een rol \nspelen in de ontwikkeling van nieuwe technologie en behandelingen. Deze discussie vindt niet \nalleen onder medische professionals en ethici plaats, maar ook in de samenleving. De overheid \nis er om individuele vrijheid te beschermen en te bevorderen dat iedereen in vrijheid keuzes \nkan maken. Ook wanneer dit gaat om zeer fundamentele keuzes over het begin of het einde \nvan het leven. Uiteindelijk willen we een samenleving waarin jij beslist.\n",
  "Benut digitale kansen, bescherm persoonsgegevens in de zorg\nDe zorg digitaliseert snel. Dat is een goede zaak voor pati\u00ebnten. Zij moeten helaas nog veel te \nvaak met hun dossiers onder de arm van ziekenhuis naar ziekenhuis of zelfs van afdeling naar \nafdeling lopen. De coronacrisis heeft laten zien dat het ook anders kan, met meer en betere \ndigitale zorg. In de toekomst moeten zorgaanbieders op grote schaal kiezen voor dezelfde \neHealth-toepassingen en resultaten en verbeteringen met elkaar delen. Het is het meer dan \nwaard om daarnaast te investeren in het extra helpen van minder zelfredzame pati\u00ebnten. Zeker in \nkrimpregio\u2019s biedt digitalisering dan kansen om de medische zorg in sneller tempo dichterbij de \npati\u00ebnt te brengen.\n",
  "\u2022 \nIn deze nieuwe vormen van zorg spelen data een grote rol. Pati\u00ebntgegevens moeten op een \nveilige manier kunnen worden uitgewisseld tussen zorginstellingen, op het moment dat dit \nnodig is voor de pati\u00ebntenzorg. Hierin moet de overheid een leidende rol aannemen, door \nte zorgen dat dit op korte termijn mogelijk is op een manier die de privacy van de pati\u00ebnt \nwaarborgt. Organisaties die toegang tot deze data hebben en gebruiken moeten buiten alle \ntwijfel betrouwbaar zijn. Mensen moeten duidelijke informatie krijgen wat er met hun data \ngebeurt. Juist gezien de opkomst van apps en andere digitale hulpmiddelen is het belangrijk \ndat de pati\u00ebnt eigenaarschap van het medisch dossier houdt. De pati\u0451nt houdt expliciet de \nregie over de vraag in hoeverre persoonsgegevens worden gebruikt en gedeeld. \n",
  "\u2022 \nDigitaal nalatenschap is op dit moment onvoldoende wettelijk verankerd. D66 zorgt ervoor dat \npersonen en hun nabestaanden en liefhebbenden grip krijgen op data na de dood, zodat de \ndigitale erfenis op een waardige manier afgehandeld kan worden. \n",
  "\u2022 \nZogenaamde biobanken, waarin lichaamsmateriaal en medische gegevens van pati\u00ebnten en \nproefpersonen liggen opgeslagen, zijn belangrijk voor medisch-wetenschappelijk onderzoek. \nD66 wil een wettelijke regeling waarin de rechten, plichten en verantwoordelijkheden voor \nhet gebruik van lichaamsmateriaal verankerd liggen. Zo weten donoren en onderzoekers \nwat wel en niet mag met lichaamsmateriaal. Specifieke aandacht is nodig voor de rechten \nvan pati\u00ebnten bij DNA- analyses, zodat mensen zeggenschap houden over hun genetische \ninformatie. \n",
  "\u2022 \nWe stimuleren onderzoek naar preventie en onderzoek naar eHealth, door landelijke \nsamenwerking in zogenaamde LivingLabs. Er zijn vele duizenden eHealth apps in omloop, \nmaar slechts weinig zijn onderzocht op effectiviteit. Dit terwijl eHealth een grote rol kan \nspelen op het gebied van leefstijl en gezondheidsbevordering en tegelijkertijd meer regie bij \nde gebruiker legt. Toegankelijkheid is belangrijk, zodat ook laaggeletterden of mensen met \nbeperkte digitale vaardigheden hiermee kunnen omgaan.\n",
  "Veilig gebruik van kunstmatige intelligentie\nOok binnen de gezondheidszorg is kunstmatige intelligentie in opkomst. Dit kan de werklast van \nprofessionals verminderen en de pati\u00ebnt een betere behandeling opleveren. Maar op dit moment \nschiet de regelgeving over de omgang met persoonlijke datatekorten. Bedrijven gaan nu al \npartnerschappen aan met zorginstellingen om de data van pati\u00ebnten te bemachtigen. Het is hoog \ntijd om hier scherpe regels voor op te stellen.\n",
  "\u2022 \nD66 pleit voor een expliciete meldplicht voor zorginstellingen. Zodat aan pati\u00ebnten op \nbegrijpelijke wijze wordt uitgelegd hoe en op welke wijze hun (medische) data gebruikt wordt. \nBij mogelijke datalekken moeten zij direct worden ge\u00efnformeerd. \n",
  "\u2022 \nBij de ontwikkeling van kunstmatige intelligentie wordt het pati\u00ebntenbelang verplicht in \neen vroegtijdig stadium meegenomen. We willen een collegiale toetsing (peer review) op \ndeze systemen en we werken aan een verplichte accreditatie door een onafhankelijke \ntoezichthouder (bijvoorbeeld de Autoriteit Persoonsgegevens).\n",
  "Zorgvuldige benadering van het levenseinde\nHet levenseinde is een persoonlijk en gevoelig onderwerp. Zelfbeschikking en barmhartigheid zijn \nhierbij voor D66 leidende principes.\n",
  "hulpverlener, de levenseindebegeleider. Samen kunnen zij tot een uiteindelijk besluit komen \nover het levenseinde. \n",
  "\u2022 \nSteeds meer Nederlanders worden ouder en zij maken een steeds groter deel uit van de \nbevolking. Daarom zullen vragen over het levenseinde steeds belangrijker worden. Of het nu \ngaat om euthanasie, palliatieve sedatie of het niet verder doorbehandelen. Dit gegeven moet \nterugkomen in de (bij)scholing van artsen. \n",
  "\u2022 \nUit recent onderzoek blijkt dat ouders van ernstige zieke kinderen en artsen behoefte hebben \naan verruiming van de mogelijkheid van actieve levensbe\u00ebindiging van ernstig zieke kinderen. \nBij een deel van de kinderen is er ondanks toepassing van alle mogelijkheden van palliatieve \nzorg sprake van ondragelijk en uitzichtloos lijden. D66 is van mening dat artsen in overleg \nmet ouders de (juridische) ruimte moeten krijgen om deze moeilijke beslissingen over het \nlevenseinde te kunnen nemen.\n",
  "Ruimte aan wetenschappelijke ontwikkelingen\nDe medische wetenschap ontwikkelt zich razendsnel. Dat is goed voor ons welzijn en dat van \ntoekomstige generaties, maar de wetenschap moet plaatsvinden binnen duidelijke kaders. Zodat \nmedisch-wetenschappelijk onderzoek verloopt volgens de ethische standaarden wie wij belangrijk \nvinden.\n",
  "\u2022 \nHet tijdelijk verbod op het kweken van embryo\u2019s moet worden opgeheven. Hierdoor zouden \nmensen die onvruchtbaar zijn geboren of zijn geworden door kankerbehandelingen of een \nerfelijke ziekte, op termijn toch kinderen kunnen krijgen. \n",
  "\u2022 \nD66 steunt onderzoek naar mogelijkheden voor ouders om ernstige genetische aandoeningen \nbij hun kinderen te voorkomen, onder meer door embryoselectie en mogelijk in de toekomst, \nonder duidelijke voorwaarden, embryomodificatie. \n",
  "\u2022 \nDe tijd is rijp om meer ruimte te geven aan onderzoek en op termijn veilige toepassing van \nnieuwe vormen van embryo- en stamcelonderzoek. Zo kijken we of de \u2018veertiendagengrens\u2019  \nuit de huidige embryowet verruimd kan worden. \n",
  "\u2022 \nIn Nederland is het praktisch onmogelijk om nieuwe gentherapie of nieuwe vaccins te \nontwikkelen doordat de toetsing van zogenaamde ggo-producten (genetisch gemodificeerde \norganismen) veel barri\u00e8res voor innovatie vormen. D66 pleit voor integratie van de inhoudelijke \nbeoordeling van de wetenschappelijke aspecten, de medische \u00e9n milieurisico\u2019s van klinisch \nonderzoek met medische ggo-producten door \u00e9\u00e9n overheidsinstantie, bijvoorbeeld de CCMO. \n",
  "\u2022 \nEen van de vele politieke erfenissen van Els Borst is de Wet medisch-wetenschappelijk \nonderzoek. De toetsing van onderzoek met pati\u00ebnten is complexer en bureaucratischer \ngeworden. Dit vormt een onnodige belemmering voor wetenschappelijk onderzoek en nieuwe \nbehandelingen. Wij willen dat deze toets zorgvuldig blijft, maar minder bureaucratisch en \ntijdrovend  wordt. \n",
  "\u2022 \nWij willen dat iedereen passende zorg krijgt. Vrouwen kunnen andere ziekteverschijnselen \nhebben dan mannen. Vaak worden deze niet herkend of omschreven als \u2018afwijkend ten \nopzichte van de norm.\u2019 Daardoor hebben vrouwen meer kans op een verkeerde diagnose, \nbehandeling of bijwerkingen van medicijnen. Wij willen meer onderzoek naar genderspecifieke \nzorg. \n",
  "Drugs? Meer repressie lost niks op\n",
  "Mensen gebruiken drugs. Daar kun je je ogen voor sluiten, maar het gebeurt. Het huidige \ndrugsbeleid schiet tekort. M\u00e9\u00e9r bestrijding, m\u00e9\u00e9r drugswetten, m\u00e9\u00e9r repressie en m\u00e9\u00e9r  \nstoere taal gaan het verschil niet maken. Sterker nog, ze leiden tot een oorlog tegen drugs \ndie niet te winnen valt. Daarom is het streven naar een drugsvrije samenleving \u2013 de wens van \nveel conservatieve partijen \u2013 hopeloos na\u00efef. Drugsgerelateerde criminaliteit zoals productie \nen handel moeten we hard bestrijden. Maar stap \u00e9\u00e9n is een realistisch drugsbeleid, met een \ngereguleerde markt waar dat kan. Voorlichting, preventie en testbeleid van drugs is hierbij \nabsoluut nodig. We willen de gezondheidsrisico's van drugs minimaliseren en de veiligheid  \nvan de samenleving voorop stellen. Ook moet het voorkomen van de schade voor het  \nmilieu meer aandacht krijgen. De internationale drugsverdragen knellen om het drugsbeleid  \nte moderniseren. Daarom is het belangrijk dat Nederland samenwerkt in een coalition  \nof the willing.\n",
  "Coffeeshops uit de illegale sfeer\nCoffeeshops zitten al decennialang in een vreemde spagaat. Softdrugs verkopen mag, softdrugs \ninkopen of telen mag niet. Hiermee leveren we coffeeshophouders over aan het criminele circuit. \nDat kan zo niet langer. Het is een goede zaak dat gemeenten mogen gaan experimenteren met \nlegale telers.\n",
  "\u2022 \nHet is tijd een stap verder te gaan. Alle coffeeshops in Nederland moeten legaal kunnen \ninkopen, leveren en verkopen, waarbij de softdrugs op kwaliteit wordt getest. Mensen in een \ncoffeeshop moeten weten wat ze roken. \n",
  "\u2022 \nCoffeeshophouders moeten terecht kunnen bij de bank voor een zakelijke rekening. Dit is \nessentieel voor de legale keten.\n",
  "M\u00e9\u00e9r medisch onderzoek\nMensen met psychische of lichamelijke klachten kunnen veel baat hebben bij drugs als medicijn. \nZo zijn er naast de bekende effecten van cannabis ook kansrijke studies naar het behandelen \nvan PTSS met MDMA en het behandelen van depressies met paddo\u2019s. We willen inzetten op meer \nonderzoek naar de medicinale en therapeutische werking van drugs.\n",
  "\u2022 \nOm de kansen die drugs kunnen bieden in onze reguliere geneeskunde ten volle te benutten, \ngaan we internationale samenwerking in dit onderzoek stimuleren. \n",
  "Een staatscommissie voor drugs\nHet debat over welke drugs legaal en illegaal moeten zijn, duurt eindeloos. Voor ons staat voorop \ndat we niet alle drugs over \u00e9\u00e9n kam kunnen scheren.\n",
  "\u2022 \nWe willen via onderzoek in kaart brengen wanneer en op welke manier regulering voor de \nverschillende middelen mogelijk en verstandig is en wanneer niet. \n",
  "\u2022 \nWe willen een staatscommissie instellen die voorstellen doet om ons drugsbeleid te \nhervormen. Het uitgangspunt is dat de gezondheidsrisico\u2019s van drugs zo laag mogelijk worden \ngehouden en de gezondheid, veiligheid en welzijn van onze samenleving als geheel zo goed \nmogelijk wordt gewaarborgd. \n",
  "Naar een top sportklimaat\n",
  "Sport geeft mensen zelfvertrouwen. Het biedt kansen om mee te doen in de samenleving. Het \nis een belangrijke voorwaarde voor een gezond en lang leven. En niet te vergeten: miljoenen \nmensen in Nederland beleven ongelofelijk veel plezier aan hun sport. Wat ons betreft moeten \nsporten en bewegen daarom voor iedereen toegankelijk zijn: voor jong en oud, arm en rijk, met \nof zonder beperking, binnen of buiten verenigingsverband en ongeacht je achtergrond.\n",
  "Een leven lang bewegen\nSporten en bewegen zijn cruciaal om onze gezondheid te verbeteren en veel voorkomende \nziektes en aandoeningen zoals overgewicht, hart- en vaatziektes, kanker en diabetes te \nvoorkomen. De coronacrisis is een alarmbel: mensen met een mindere vitaliteit en weerbaarheid \nzijn het meest kwetsbaar. Daarom komen we nu in actie om te zorgen dat sporten en bewegen \neen veel belangrijkere plek krijgen in ons dagelijks leven. Overheid, onderwijs, gezondheidszorg, \nzorgverzekeraars, voedingsindustrie en bedrijfsleven moeten samen deze handschoen oppakken. \nVoorkomen moet de norm worden, niet genezen. \n",
  "\u2022 \nWe steunen het initiatief van de Gezonde Generatie en willen dat de Nederlandse jeugd in \n2040 de gezondste ter wereld is. Daarom willen we kinderen helpen een gezonde en actieve \nlevensstijl te ontwikkelen, en prikkelen en verleiden om (meer) te gaan sporten en bewegen. \n",
  "\u2022 \nZoveel mogelijk kinderen voldoen aan de beweegnorm van vijf uur bewegen per week. \nHiervoor krijgen kinderen op school minimaal twee uur per week bewegingsonderwijs door een \nvakdocent (zie \u2018Een rijke schooldag voor elk kind\u2019). Daarnaast krijgen alle kinderen voldoende \nmogelijkheden om tijdens en bij hun school drie uur per week buiten te spelen en te bewegen.  \n",
  "\u2022 \nWe stimuleren werkgevers bij te dragen aan de gezondheid en inzetbaarheid van hun \nwerknemers. Dit kan met beweeg- en vitaliteitsprogramma\u2019s, maar ook door actief de fiets \nvoor woon-werkverkeer te stimuleren. \n",
  "\u2022 \nWe stimuleren dat er meer sportaanbod- en mogelijkheden komen voor ouderen om (samen) \nte bewegen. Dat zorgt voor minder fysieke en mentale klachten en het remt de vraag naar \nmedische zorg. Door regelmatig te bewegen zitten mensen op leeftijd beter in hun vel en \nonderhouden ze meer sociale contacten.\n",
  "Bewegen centraal op de tekentafel\nHoe je een woonwijk ontwerpt, maakt nogal verschil. Met alleen maar parkeerplaatsen en \nbushaltes? Of juist met fietspaden, wandelroutes en skeeler- en mountainbikeroutes? Wij kiezen \nvoor het laatste.\n",
  "geven aan dit beleid, waarbij gebruikers van de openbare ruimte worden betrokken. \n",
  "\u2022 \nWe stimuleren dat \u2018gezondheid\u2019 onderdeel wordt van bestemmings- en bouwplannen van \ngemeenten. Hoe gemeenten dit uitvoeren, ligt bij de lokale overheid. Deze investeringen in \nde openbare ruimte wegen op de lange termijn ruimschoots op tegen de kosten. Bovendien \nbeperken ze de stijgende zorgkosten.\n",
  "Sport is voor iedereen\nIedereen in Nederland moet op een veilige manier volwaardig aan sport en spel deel kunnen \nnemen. Daarom willen we een inclusief sportklimaat.\n",
  "\u2022 \nD66 wil financi\u00eble drempels voor huishoudens met een krappe beurs om te kunnen sporten \nwegnemen met fondsen en de inzet van buurtsportcoaches. \n",
  "\u2022 \nEr mogen geen hindernissen zijn voor mensen met een lichamelijke of verstandelijke beperking \nom te kunnen sporten en bewegen. We werken aan een betere toegang van mensen met een \nbeperking tot sportverenigingen en helpen daarbij de verenigingsvrijwilligers. \n",
  "\u2022 \nD66 stimuleert de inzet van sport en bewegen als middel om mensen met een afstand tot de \narbeidsmarkt en de samenleving weer deel te laten nemen. Bijvoorbeeld voor mensen met \npsychische problemen, verslaafden, dak- en thuislozen en (ex-)gedetineerden. \n",
  "\u2022 \nWe bestrijden racisme, geweld en discriminatie in de sport. Sportautoriteiten werken \neffectieve antiracismeregels en gelijkheidsmaatregelen uit. We pleiten ook voor een \nprofessioneel meldpunt voor het tegengaan van (seksueel) misbruik en discriminatie. \nWedstrijden dienen bij racistische uitingen of spreekkoren te worden stilgelegd.\n",
  "De kracht van topsport\nVeel mensen raken ge\u00efnspireerd door onze topsporters. Als we ook in de toekomst willen juichen \nvoor onze wereldprestaties, moeten we blijven investeren in de randvoorwaarden voor topsport.\n",
  "\u2022 \nDe financi\u00eble positie van topsporters met een A-status moet beter. Daarbij moeten sporters \nin staat worden gesteld ook een maatschappelijke carri\u00e8re op te bouwen. Bijvoorbeeld met \nstudiebeurzen, leningen of flexibel studeren. \n",
  "\u2022 \nGrote sportevenementen zijn goed voor het imago van Nederland en om talent te lokken. \nVanuit die toegevoegde waarde kan de overheid de organisatie van grote sportevenementen \nsteunen. \n",
  "Een open blik op de wereld\n",
  "Hoe vrij zijn we, als onze waarden en belangen onder druk staan in de wereld? Nederland is een \nopen en veilig land. Maar dat is niet vanzelfsprekend. Internationale afspraken, mensenrechten \nen de democratische rechtsstaat \u2013 met vrije verkiezingen, pers, onafhankelijke rechters en \nrechten van minderheden \u2013 staan wereldwijd steeds verder onder druk. Onder President Trump \nkozen de Verenigde Staten een eigen, naar binnen gerichte koers. China en Rusland laten \nzich steeds meer gelden op het wereldtoneel. En internationale dreigingen zijn steeds vaker \n\u2018hybride\u2019, zoals via desinformatie en cyberaanvallen.\n",
  "Ondertussen is de noodzaak om internationaal afspraken te maken enorm. In 2050 zijn er 10 \nmiljard mensen op de wereld; 2 miljard meer dan nu. Zij hebben toegang tot voedsel nodig, zij \nwillen leven en werken, zich ontplooien en voor hun families zorgen. In deze wereld moeten landen \nmet elkaar samenwerken om te zorgen voor een gezond en veilig klimaat, voor internationale \nveiligheid en voor het in goede banen leiden van migratie. Dat is in het belang van ons allemaal. \nWant het buitenland is steeds meer het binnenland. Dat wisten we al. Maar de wereldwijde \ncoronacrisis heeft ons nogmaals laten zien hoezeer de wereld in de 21e eeuw met elkaar \nverbonden is.\n",
  "D66 is ervan overtuigd dat Nederland met een open blik naar de wereld moet kijken. Als relatief \nklein land met een open economie en een open samenleving, zijn we in hoge mate afhankelijk \nvan de ontwikkelingen in de wereld. Ruim een derde van ons nationaal inkomen komt direct voort \nuit handel en ruim driekwart van onze export gaat naar andere EU-lidstaten. Arbeidsmigranten, \ndie verreweg het grootste deel uitmaken van de totale migratie, hebben we keihard nodig voor \nonze (kennis-)economie en in onze vergrijzende samenleving. D66 staat voor de rijke traditie van \ninternationale samenwerking en de wereldse blik die zo goed bij ons als handelsland past. Niet \nvoor niets bevat onze Grondwet de belofte \u2013 uniek in de wereld \u2013 dat Nederland zich inzet voor \nhet bevorderen van de internationale rechtsorde.\n",
  "Voor D66 begint die internationale samenwerking \u2013 vanzelfsprekend - in Europa. Als gevolg van \nde verschuivingen op het wereldtoneel is Europa kwetsbaarder geworden. Samen met andere \nlanden in de Europese Unie hebben wij een stem in de wereld. In de Europese Unie zorgen we \nvoor bescherming van onze vrijheden en veiligheid, en vergroten we die van anderen. Samen \nkunnen we ons grondgebied en onze belangen verdedigen. Kunnen we zorgen voor veilige routes \nom arbeidsmigranten een kans te geven en humane opvang voor vluchtelingen. We voorkomen \nconflicten, maar grijpen in waar nodig. Want D66 gelooft dat de nationale staat zijn eigen \nrechtsorde alleen kan beschermen in samenwerking met anderen. D66 kiest voor invloed op die \ngrensoverschrijdende samenwerking. Voor invloed in Europa, en in de wereld.\n",
  "diepe economische recessie. Bovenop onze nationale agenda zetten we ook in de Europese Unie \nvolop in op duurzaam economisch herstel. En dus zet D66 de Europese Green Deal en de digitale \ntransitie centraal.\n",
  "Een sterk Europa staat dicht bij mensen\n",
  "Europa is van ons allemaal. Onze gedeelde waarden vormen de basis van samenwerking \nin de Europese Unie. Maar deze waarden staan in meerdere lidstaten onder druk, zoals in \nHongarije en Polen. D66 staat voor de vrijheden en rechtstatelijke bescherming van Europese \nburgers. Die zijn in de boeken stevig verankerd, maar laten in de praktijk nog te wensen \nover. We moeten bovendien leren van Brexit. De Europese besluitvorming kan slagvaardiger \nen democratischer. Als het aan D66 ligt, vertegenwoordigen politiek leiders en politici de \nEuropese keuzes die ze maken eerlijker en openlijker. Ook in de Tweede Kamer. Zo maken we \nde dilemma\u2019s, de baten en de kosten van Europese beleid beter zichtbaar voor burgers. Want \nEuropa, dat zijn wij.\n",
  "Europese waarden zijn onze waarden\nBinnen de Europese Unie delen we onze waarden: democratie, een sterke rechtsstaat en \nbescherming van mensenrechten. Deze waarden zijn de basis van onze samenleving. Maar in \nsommige lidstaten staan deze waarden onder druk. We zien hier ook corruptie ontstaan. D66 \ndoet geen concessies als het gaat over de rechtsstaat of de vrijheid van de pers. Daarom kunnen \nlidstaten die een loopje nemen met democratie, mensenrechten en de rechtsstaat minder  \nEU-geld krijgen.\n",
  "\u2022 \nAlle lidstaten worden elk jaar getoetst op alle Europese waarden. Alleen als we alle landen \nonafhankelijk en op dezelfde manier toetsen op democratie, rechtsstaat en mensenrechten, \nvoorkomen we dat Europese waarden niet nageleefd worden. \n",
  "\u2022 \nAls een lidstaat zich niet houdt aan de Europese waarden van democratie, rechtsstaat \nen mensenrechten, krijgt deze minder geld. D66 zal zich inspannen om instrumenten te \nontwikkelen en te versterken op EU niveau, waardoor EU-geld niet bij corrupte regeringen en \norganisaties terechtkomt, maar burgerbevolking en organisaties die zich inzetten voor EU-\nwaarden ontziet.  \n",
  "\u2022 \nD66 wil dat Nederland zich actief inzet om met genoeg andere lidstaten tot een veroordeling \nte komen als lidstaten Europese waarden zoals democratie en mensenrechten niet nakomen. \n",
  "\u2022 \nWe ondersteunen maatschappelijke organisaties en journalisten die Europese waarden actief \nverdedigen. Zeker in lidstaten waar de Europese waarden onder druk staan.\n",
  "\u2022 \nHet Europees Parlement (EP) wordt versterkt om de Europese Commissie goed te kunnen \ncontroleren. Het EP krijgt daarvoor een volwaardige wetgevende taak, met een volledig recht \nvan initiatief om zelf wetten voor te  stellen. \n",
  "\u2022 \nEr komen Europese kieslijsten bij verkiezingen voor het Europees Parlement. Als je in \nNederland woont kun je dus ook op een kandidaat uit een andere lidstaat stemmen.  \nHiermee vergroten we de legitimiteit van het Europees Parlement. \n",
  "\u2022 \nAls het aan D66 ligt, zet een volgend kabinet zich actief in voor een Raadsbesluit voor een \nkleinere Europese Commissie. Bovendien moet het Europees Parlement de mogelijkheid \nkrijgen om Eurocommissarissen individueel ter verantwoording te roepen over wat zij doen. \n",
  "\u2022 \nBurgers krijgen meer macht in de EU doordat de voorzitter van de Europese Commissie  \ndirect wordt gekozen. \n",
  "\u2022 \nWe willen dat een volgend kabinet zich inzet om het vetorecht af te schaffen van lidstaten in \nhet Europees buitenlandbeleid. Zo kan de EU een sterkere speler worden op het wereldtoneel. \nHet afschaffen van vetorechten moet altijd gepaard gaan met een verbetering van de \ndemocratische positie van nationale parlementen en het Europees Parlement binnen de \nbesluitvorming van de Unie. \n",
  "\u2022 \nDe Eurogroep, waar belangrijke financi\u00eble beslissingen worden genomen, krijgt een formele \nstatus met vaste procedures. Zo wordt informatie openbaar en kan besluitvorming van tevoren \nworden be\u00efnvloed. \n",
  "\u2022 \nWe investeren in een stevige vertegenwoordiging van Nederland in de Europese Unie en  \nin alle Nederlandse ambassades in Europa.\n",
  "Een duidelijke Nederlandse inzet\nHet Nederlandse kabinet heeft een belangrijke rol in de Europese besluitvorming via de Europese \nRaad en de Raden van Ministers. Hier worden grote besluiten genomen, van veiligheid en klimaat \ntot inves- teringsagenda\u2019s en gezondheid. Maar vaak vinden onderhandelingen achter gesloten \ndeuren plaats, zonder notulen en niet te volgen voor gewone mensen. Als het aan D66 ligt, \nverschuilen kabinetsleden zich niet langer achter \u201cBrusselse besluitvorming\u201d.\n",
  "\u2022 \nDe inzet van de Nederlandse regering in de Europese Raden, de besprekingen met het \nEuropees Parlement en de trilogen \u2013 informeel overleg tussen delegaties van de Europese \nCommissie, het Europees Parlement en de Raad van Ministers \u2013 zijn in principe openbaar. \n",
  "\u2022 \nDe Tweede Kamer krijgt een sterkere positie om de regering te controleren op de inzet in \nEuropa. Dit doen we door de informatiepositie, net zoals in Duitsland, wettelijk vast te leggen. \n",
  "\u2022 \nEr moet een bewindspersoon voor Europese Zaken komen.  \n",
  "\u2022 \nD66 staat open voor samenwerking met een groep lidstaten in plaats van met de hele EU \nals dit de enige manier is om op bepaalde beleidsterreinen verder te komen. Bijvoorbeeld bij \nmigratie en asiel, klimaat of digitalisering. Als andere lidstaten later willen aansluiten, kan dat.\n",
  "Hoge eisen aan het lidmaatschap\nLid worden van de Europese Unie kan niet zomaar. Hier stellen we hoge eisen aan, en dat is \nterecht. Ook landen die al lid zijn, moeten zich houden aan de regels over democratie, rechtsstaat, \nmensenrechten en burgerlijke vrijheden. Lidstaten kunnen dus niet zomaar bepaalde zaken niet \n(meer) naleven.\n",
  "\u2022 \nWe leggen het lidmaatschap van de EU vast in de Nederlandse Grondwet. In de Grondwet ligt \nde basis van ons staatsbestel. Ook ons lidmaatschap van de EU hoort hierbij. Net zoals de \ndemocratische besluitvorming die hierbij hoort. \n",
  "\u2022 \nToetreding van nieuwe landen tot de EU is mogelijk voor de landen op de Westelijke Balkan. \nHet openen van de toetredingsonderhandelingen met Noord-Macedoni\u00eb en Albani\u00eb is een \nbelangrijke stap. Zulke uitbreiding van de EU komt de geopolitieke stabiliteit ten goede en \nvergroot de interne markt. Maar we doen geen concessies: landen die lid willen worden van  \nde EU moeten voldoen aan strenge eisen over economie, rechtsstaat en democratie. D66 zet \nin op eerder ingrijpen als n\u00e1 toetreding niet wordt voldaan aan de rechtsstatelijke afspraken. \n",
  "\u2022 \nLanden die lid willen worden, krijgen hulp van de EU. Zo kunnen zij veranderingen doorvoeren \nom aan de eisen te voldoen om lid te worden. Deze ondersteuning zal vergroot moeten \nworden en wordt voorzien van conditionaliteit, zodat EU-geld niet gebruikt kan worden door \nactoren die zich niet houden aan Europese waarden rondom democratie, rechtsstaat en \nmensenrechten.\n",
  "\u2022 \nDe EU ondersteunt de landen in het Oostelijk Partnerschap bij het democratischer maken van \nhun bestuur, de bestrijding van corruptie en mensenrechtenschendingen en het respecteren \nvan burgerrechten. We investeren meer in de zogenoemde MATRA-fondsen. \n",
  "\u2022 \nWe helpen deze landen bij hervormingen die gevraagd worden om een Associatieverdrag te \nsluiten en te implementeren. \n",
  "Sterk Europa, sterk Nederland\n",
  "D66 kiest voor een sterke Europese samenwerking die breed wordt gedragen door de \nEuropese burgers. Onze welvaart, vrijheid en veiligheid hebben we immers voor een groot \ndeel te danken aan de Europese Unie. Zo maakt het vrije verkeer van personen en goederen \nEuropees zakendoen voor veel bedrijven vanzelfsprekend \u2013 bijna driekwart van onze export \ngaat naar andere lidstaten.\n",
  "Voor D66 is het duidelijk dat we in de Europese Unie moeten samenwerken aan oplossingen \nvoor de grote crises van deze tijd: de gezondheidscrisis, de economische crisis en de \nklimaatcrisis. Dat vergt ook solidariteit. De pandemie laat zien hoe belangrijk het is om \nop Europees niveau actie te ondernemen om de interne markt te beschermen. En de \ncrisis maakt duidelijk wie economisch kwetsbaar zijn, zoals seizoenarbeiders, jongeren \nen vrouwen. Daarom zet D66 in de Europese Unie in op sociale bescherming en goede \narbeidsomstandigheden en zal de regering, vooruitlopend op de oprichting van de Europese \nArbeidsautoriteit, de Inspectie SZW opdragen wantoestanden tegen te gaan. De Europese \nmeerjarenbegroting is niet meer van deze tijd. D66 pleit voor permanente eigen inkomsten \nvan de Europese Unie, zodat de Unie kan leveren op de terreinen waar Europeanen dat terecht \nmogen verwachten.\n",
  "Samen sterker uit de crisis\nDe pandemie raakt de Europese lidstaten op verschillende manieren. Sommige regio\u2019s en steden\nondervinden grote uitbraken van het virus. Landen en regio\u2019s die sterk afhankelijk zijn van toerisme \nen transport worden economisch het hardst getroffen. En de grote verschillen in de fiscale ruimte \nvan lid- staten om hun nationale economie\u00ebn te ondersteunen zorgen voor een ongelijk speelveld \nop de interne markt. Solidariteit is dus ook in ons eigenbelang \u2013 een investering in onze eigen \neconomische groei en in onze doelstellingen voor de toekomst.\n",
  "\u2022 \nIn de Europese Unie maken we duidelijke afspraken over de besteding van steun uit \ngezamenlijke fondsen. We koppelen steun aan onze gezamenlijke doelstellingen, aan de \nprioriteiten voor economische hervorming van lidstaten en aan het respecteren van de \nEuropese waarden. \n",
  "\u2022 \nD66 zet de Europese Green Deal en de digitale transitie centraal voor een  \ntoekomstbestendig Europa. \n",
  "\u2022 \nGezamenlijk economisch beleid betekent ook samen belastingontwijking en \nbelastingontduiking aanpakken. Ook voor Nederland. Om dit effectief te doen, is een einde aan \nunanimiteit bij dit soort belastingmaatregelen noodzakelijk en moeten belastingmaatregelen \nmet een gekwalificeerde meerderheid genomen kunnen worden. Binnen de EU pakken we \nbijvoorbeeld brievenbusfirma\u2019s aan. Ook willen we de belastingstelsels van lidstaten beter \nop elkaar laten aansluiten. Rentes, royalty\u2019s en dividenden naar belastingparadijzen worden \nsteviger belast. \n",
  "\u2022 \nOnline platforms moeten in Europa hun eerlijke deel aan belasting betalen. De Europese \ndigitaks geldt als eerste stap om ook met landen buiten de EU tot internationale \nbelastingregels te komen die klaar zijn voor het digitale tijdperk. \n",
  "\u2022 \nEr komt een Europees minimumtarief voor de winstbelasting.\n",
  "Flexibel begroten met eigen inkomsten\nDe eigen inkomsten die zijn besloten voor de komende jaren moeten permanent worden.  \nZo kan de Europese Unie gezamenlijke doelstellingen financieren.\n",
  "\u2022 \nDe Europese Unie krijgt meer eigen inkomsten door het heffen van Europese belastingen:  \nde CO2- belasting, belasting op plastic en belasting op grote techbedrijven (digitaks). \n",
  "\u2022 \nD66 wil een flexibele jaarlijkse Europese begroting, in plaats van een begroting die voor \nelke zeven jaar wordt vastgesteld zoals nu wordt gedaan. Dan kan de begroting makkelijk \naangepast worden aan wat op dat moment nodig is. In de looptijd van de huidige begroting \nmoet daarvoor een nieuw systeem worden opgezet, voor de periode na 2027.\n",
  "Beter crisismanagement\nD66 wil lessen trekken uit de coronacrisis. De EU kan niet alle problemen oplossen en elke crisis \nheeft andere aspecten, maar Nederland heeft samen met alle Europese lidstaten baat bij een \ngezamenlijke aanpak. O\u00f3k met oog voor duurzame oplossingen.\n",
  "\u2022 \nEuropa stelt een lijst op van cruciale voorzieningen waarin het  zelfvoorzienend moet zijn, \nzoals geneesmiddelen en medische beschermingsmiddelen, en organiseert en verdeelt \nproductie en voorraadvorming tussen de lidstaten.  \n",
  "Samen sterker in een veranderende wereld\n",
  "De wereld is de laatste jaren sterk veranderd. Grootmachten als de Verenigde Staten, \nChina en Rusland zijn onvoorspelbaar. Handelsverdragen zijn niet meer vanzelfsprekend. \nInstituties als de Verenigde Naties en de Wereldhandelsorganisatie verliezen aan invloed. \nKlimaatverandering ontwricht de wereld. De coronacrisis liet zien hoe ons lot verbonden  \nis met dat van andere landen.\n",
  "Dit is het moment om in Europa schouder aan schouder te staan om te beschermen wat \nons uniek maakt in de wereld: onze rechtsstaat, onze solidariteit, onze openheid. Een sterk \nNederland vraagt om een sterk Europa om deze tijd aan te kunnen.\n",
  "Ons buitenlandbeleid is Europees\nBuitenlands beleid is nauw verbonden met handelsbetrekkingen, conflictpreventie en \ninternationale samenwerking. Het systeem van internationale samenwerking, het multilateralisme, \nstaat echter onder druk. Voor D66 is dit een extra reden om hier 100 procent voor te gaan staan. \nInternationale afspraken maken wij via de Europese Unie. Zo cre\u0451ren we \u00e9\u00e9n gezamenlijke stem in \nde wereld.\n",
  "Via de EU, de VN, de NAVO, de Raad van Europa en de OVSE zetten we ons wereldwijd \nin voor vrede, democratie, de rechtsstaat en de bescherming van mensenrechten. Met \nontwikkelingssamenwerking dragen we bij aan stabiele samenlevingen elders in de wereld.  \nZo bieden we mensen meer kansen via werk en onderwijs, werken we aan conflictpreventie,  \nen pakken we grondoorzaken van irreguliere migratie, klimaatverandering, armoede of  \nongelijkheid aan.\n",
  "\u2022 \nWe willen dat een volgend kabinet zich inzet om het vetorecht af te schaffen van lidstaten in \nhet Europees buitenlandbeleid. Zo kan de EU een sterkere speler worden op het wereldtoneel. \nHet afschaffen van vetorechten moet altijd gepaard gaan met een verbetering van de \ndemocratische positie van nationale parlementen en het Europees parlement binnen de \nbesluitvorming van de Unie. \n",
  "\u2022 \nDe voortdurende oorlog in Oost-Oekra\u00efne en de Russische opstelling blijft een Europese \nveiligheidskwestie. De Krim is nog altijd illegaal geannexeerd en Rusland biedt geen enkele \nmedewerking aan opsporing, vervolging en berechting van verdachten van het neerhalen van \nMH17. De EU handhaaft wat D66 betreft het sanctiepakket tegen Rusland zolang de Russische \nmilitaire agressie in Oekra\u00efne voortduurt en de Minsk-akkoorden niet worden nageleefd. \n",
  "\u2022 \nDe EU-toetredingssteun voor Turkije wordt stopgezet. Redenen hiervoor zijn de verslechterde \nmensenrechtensituatie in Turkije, de afbrokkelende rechtsstaat en de regelmatige conflicten \nmet de NAVO en de EU. \n",
  "\u2022 \nDaders van oorlogsmisdaden in Syri\u00eb en Irak moeten worden berecht. Straffeloosheid \nmoet koste wat het kost voorkomen worden, al gaat D66 nooit akkoord met de doodstraf \nof lijfstraffen. Wat D66 betreft gebeurt berechting voor een internationaal tribunaal of het \nInternationaal Strafhof. Als dit niet kan, worden Nederlandse uitreizigers hier berecht. Zo \nverliezen we deze misdadigers niet uit het oog en voorkomen we dat ze onder de radar naar \nEuropa terugkeren. \n",
  "\u2022 \nIn het Isra\u0451lisch/Palestijnse conflict is D66 voorstander van een twee-statenoplossing. Een \nonafhankelijke Palestijnse staat naast een veilig Isra\u0451l biedt de mensen in de regio weer \nperspectief. De mensenrechten in de bezette gebieden moeten, ook door de Palestijnse \ngezaghebbers richting de eigen bevolking, gerespecteerd worden.\n",
  "De beste consulaire dienstverlening ter wereld\nOf je nu op reis bent, of \u00e9\u00e9n van de miljoen Nederlanders bent die in het buitenland woont: een \ngoed uitgeruste diplomatieke dienst is onmisbaar. Als open en internationale partij is D66 trots \nop deze ambassadeurs van ons land. De coronacrisis liet zien dat Nederlanders wereldwijd nog \nonvoldoende konden rekenen op de overheid, bijvoorbeeld toen zij vastzaten in het buitenland. \nDat moet beter.\n",
  "\u2022 \nWe investeren in diplomatieke posten. De staf op ambassades wordt uitgebreid, met name \nop strategische plaatsen: binnen de EU, in de ring rond Europa en in landen met groeiende \neconomie\u00ebn. \n",
  "\u2022 \nConsulaire dienstverlening is snel, toegankelijk en vindt zoveel mogelijk digitaal plaats.  \nIedere Nederlander in het buitenland kan online terecht voor bijvoorbeeld het aanvragen  \nvan een paspoort of DigiD. \n",
  "\u2022 \nStemmen in het buitenland wordt makkelijker. Je stem gaat bovendien meetellen bij de \nverkiezingen voor de Eerste Kamer. \n",
  "\u2022 \nWe investeren in de mogelijkheid tot Nederlands (taal)onderwijs voor Nederlandse kinderen in \nhet buitenland. \n",
  "\u2022 \nNederlanders in het buitenland mogen te allen tijde ten minste \u00e9\u00e9n Nederlandse bankrekening \nopenen en behouden. \n",
  "\u2022 \nRechten van Nederlanders in het buitenland, zoals hulp in een noodsituatie en repatri\u00ebring bij \neen crisis, worden vastgelegd in een wet. \n",
  "\u2022 \nWe zorgen dat rechten van Nederlanders, hun partners en kinderen in het Verenigd Koninkrijk \nzo goed mogelijk gewaarborgd blijven, ook na de Brexit. We houden de Britten aan de \nafspraken hierover. \n",
  "Voor onze welvaart zijn we afhankelijk van internationale handel. We verdienen er ruim \neen derde van ons nationaal inkomen mee. Door het maken van heldere afspraken via \nhandelsverdragen vergroten we ons verdienvermogen en nemen we andere landen mee in \nonze hoge standaarden voor eerlijke productie, mensenrechten en een beter klimaat. Maar het \nsysteem om internationaal tot handelsafspraken te komen staat onder grote druk. Wij spreken \nliever goede handelsregels af met anderen, dan dat we de deur sluiten en niets bereiken. \nAfspraken zijn belangrijk met bondgenoten zoals Canada, maar nog meer met landen  \nwaarmee relaties moeizamer zijn.\n",
  "Eerlijke, duurzame handel\nD66 staat voor vrije en eerlijke handel op basis van regels. Handel en investeringen staan daarmee \nniet alleen in dienst van economische belangen, maar ook van klimaat, mens, natuur en dieren.\nDoordat internationale handel de wereld met elkaar verbindt, be\u00efnvloedt het ook hoe economie\u00ebn \nzich ontwikkelen. Ook de handelswaar verandert: van goederen naar diensten en van diensten \nnaar digitale diensten. Wat D66 betreft worden handelsstromen in goede banen geleid en stellen \nwe daarom als EU eisen aan iedereen die handel met ons wil drijven. Als grootste economisch blok \nter wereld kunnen we dat ook met succes doen.\n",
  "\u2022 \nD66 staat voor een op regels gebaseerd handelssysteem. Hiermee geldt niet het recht  \nvan de sterkste, maar worden problemen opgelost naar eerlijkheid en redelijkheid. Wat D66 \nbetreft is versterking en hervorming van de Wereldhandelsorganisatie (WHO) noodzakelijk om \ndit te bereiken. \n",
  "\u2022 \nDe Nederlandse regering spant zich in voor een optimale Europese onderhandelingspositie. \n",
  "\u2022 \nBehalve het vastleggen van kwaliteits- en veiligheidseisen zijn het verbeteren van \nmensenrechten, arbeidsomstandigheden, de positie van vrouwen en het milieu leidend in de \nmanier waarop wij met andere landen handel drijven. We geloven in heldere handelsregels, \nafgesproken binnen internationale organisaties zoals de WHO en de OESO, om dit te bereiken. \n",
  "\u2022 \nDe EU sluit alleen handelsakkoorden met landen die het Klimaatakkoord van Parijs  \nhebben ondertekend. \n",
  "\u2022 \nBij onderhandelingen voor handelsverdragen zorgen we voor representativiteit en \ntransparantie. Zo komen alle belanghebbenden van werkgever- tot werknemersorganisaties \naan bod in het onderhandelingsproces en kunnen parlementari\u00ebrs en journalisten hun \ncontrolerende taak vervullen. \n",
  "wereldwijd erkend hof waar conflicten tussen landen en bedrijven transparant en  \nonafhankelijk opgelost worden. \n",
  "\u2022 \nD66 zet zich in voor uitbreiding van het handelsverdrag voor groene goederen (\u201cEnvironmental \nGoods Agreement\u201d). De handel in producten voor duurzame ontwikkeling wordt hiermee \nbevorderd, door bijvoorbeeld de afschaffing van invoerheffingen voor deze  producten. \n",
  "\u2022 \nHandelsregels worden ingezet om ongewenste en illegale handel, zoals die in spionage- \ntechnologie, geroofde kunstschatten en conflictmineralen, tegen te gaan. \n",
  "\u2022 \nD66 is voorstander van verbeterde handelsrelaties met Afrikaanse landen en omarmt daarom \nde oprichting van de Pan-Afrikaanse Vrijhandelszone. Dit initiatief ondersteunen we met \nkennis en expertise.\n",
  "Internationaal maatschappelijk verantwoord ondernemen\nOok Nederlandse en Europese bedrijven hebben verantwoordelijkheden als zij handeldrijven \nin het buitenland. Steeds meer Nederlandse ondernemers weten de weg naar internationaal \nondernemen te vinden. Wat D66 betreft moedigt de overheid internationaal ondernemerschap \naan, maar worden ook eisen gesteld aan de verantwoordelijkheid van bedrijven in landen waar  \nzij opereren. Deze eisen worden in eerste instantie Europees bepaald.\n",
  "\u2022 \nWe zetten in op \u00e9\u00e9n duidelijke kader voor (internationaal) maatschappelijk verantwoord \nondernemen, zoveel mogelijk op Europees niveau. Daarmee scheppen we helderheid in de \nwaaier aan nationale, Europese en internationale richtlijnen, gedragscodes, convenanten en \nstandaarden. In eerste instantie spreken we bedrijven aan op hun eigen verantwoordelijkheid. \nWaar bedrijven in gebreke blijven, volgt wetgeving (zie ook: \u201cRuim baan voor een waardenvol \nbedrijfsleven\u201d). \n",
  "\u2022 \nHet midden- en kleinbedrijf is een belangrijke motor voor de Nederlandse economie en wordt \nactief ondersteund bij zakendoen in het buitenland. Hiervoor worden handelsmissies ingezet, \nook in landen waar de markt minder toegankelijk is. \n",
  "\u2022 \nHandelsinstrumenten vanuit de overheid, zoals exportkredietverzekeringen, worden veel meer \ningezet voor duurzame doeleinden. Steun aan fossiele projecten wordt afgebouwd in lijn met \nde ambities van het Klimaatakkoord van Parijs. \n",
  "\u2022 \nD66 wil grondige controle op de export van goederen die ook voor militaire doeleinden \ngebruikt kunnen worden (dual use goods). \n",
  "Een nieuwe relatie opbouwen met het Verenigd Koninkrijk\nAls gevolg van de coronacrisis lopen de onderhandelingen met het Verenigd Koninkrijk over een \ndeal (over o.a. handel en veiligheid) grote vertraging op. Die vertraging bevordert de kansen op \ngoede afspraken niet. Ons kabinet moet daarom binnen de EU aandringen op een verlenging van \nde overgangsperiode. Voor uiteindelijke handelsafspraken pleit D66 voor een gelijk speelveld en \nminimale importtarieven om de scheiding met Groot Brittanni\u0451 zo pijnloos mogelijk te maken terwijl \nwij opkomen voor Nederlandse en Europese belangen. Tegelijkertijd doen wij geen concessies ten \naanzien van onze Europese standaarden op kwaliteit en veiligheid. Voor D66 staat vast dat Britten \nin Nederland hun volledige rechten in de EU behouden, ook in de toekomst.\n",
  "D66 zet zich in voor de meest kwetsbaren in de wereld. We investeren in \nontwikkelingssamenwerking uit solidariteit, maar ook omdat we zelf beter af zijn in een \nwereld zonder grote welvaartsverschillen. De coronacrisis heeft laten zien dat we net \nzo sterk zijn als de zwakste schakel: als een land niet sterk en welvarend genoeg is om \ncrisis te beheersen, loopt de hele wereld gevaar. Ook in de context van de klimaatcrisis \nis ontwikkelingssamenwerking van groot belang. Hulp op het gebied van modernisering \nvan landbouw- en waterinfrastructuur, bijvoorbeeld samen met de VN, is hard nodig om \nuitdagingen aan te kunnen.\n",
  "Samen doelen stellen\nOntwikkelingssamenwerking is goed voor de wereld en goed voor Nederland. We hebben het \nmeest aan deze inzet als we dit samen met andere landen doen. We werken daarom zoveel \nmogelijk samen in Europees verband en binnen de Verenigde Naties. De doelstellingen die \nbinnen de internationale gemeenschap zijn afgesproken zijn daarbij leidend: de Duurzame \nOntwikkelingsdoeleinden (SDG\u2019s). In Europees verband zetten wij ons in voor implementatie \nvan de \u20182017 Consensus voor Ontwikkeling\u2019, waarin de EU en de lidstaten hebben afgesproken \nintensiever samen te werken op ontwikkelingssamenwerking.\n",
  "\u2022 \nVoldoende budget is noodzakelijk voor het halen van de ontwikkelingsdoelen. D66 stelt \ndaarom het budget voor ontwikkelingssamenwerking gelijk aan de internationale norm van \n0.7% van het BNI. \n",
  "\u2022 \nOntwikkelingshulp mag niet afhankelijk zijn van samenwerking op het gebied van \nuitgeprocedeerde asielzoekers. Ontwikkelingsgeld wordt dan ook besteed aan \nontwikkelingsdoeleinden, niet aan het tegenhouden van asielzoekers. \n",
  "\u2022 \nEen deel van het budget blijft altijd beschikbaar voor hulp in noodsituaties, als redmiddel  \nvoor mensen in de meest erbarmelijke omstandigheden bij conflictsituaties, gezondheidscrises \nof natuurrampen.\n",
  "Prioriteiten binnen beleid voor ontwikkelingssamenwerking\nNederland heeft een unieke positie om internationaal samen te werken en kennis over te brengen. \nBijvoorbeeld door grondoorzaken van armoede, corruptie, klimaatverandering, irreguliere migratie \nen terreur aan te pakken. Maar ook door bij te dragen aan kansen via onderwijs en door ons in te \nzetten voor de rechten van minderheden en vrouwen. We richten ons op de volgende thema\u2019s:\n",
  "\u2022 \nPerspectief bieden met onderwijs en werk. Door het aanpakken van grondoorzaken, zoals \ngebrek aan scholing, inkomen en dagbesteding, kunnen we armoede, ongelijkheid, migratie en \nconflict bestrijden.\n",
  "\u2022 \nHet verbeteren van de positie van vrouwen. Dit heeft een groot effect op het doen slagen van \nandere doelen, zoals onderwijs aan kinderen en de bestrijding van armoede en honger. \n",
  "\u2022 \nUitbannen van honger en ondervoeding door het investeren in kleinschalige boeren en \nboerinnen en het bijdragen aan verduurzaming van de landbouwsector wereldwijd. \n",
  "\u2022 \nInternationaal versterken we de inzet op psychosociale hulp. \n",
  "\u2022 \nHet tegengaan van ontbossing wereldwijd in de strijd tegen klimaatverandering en het zorgen \nvoor grootschalige duurzame herbebossing. \n",
  "\u2022 \nVersterking van het maatschappelijk middenveld. \n",
  "\u2022 \nInzet op seksuele en reproductieve gezondheid en rechten, vanwege het recht op \nzelfbeschikking en voor de positie van vrouwen en meisjes. \n",
  "\u2022 \nHet tegengaan van discriminatie vanwege seksuele ori\u00ebntatie en genderidentiteit. \n",
  "\u2022 \nToegang van kwetsbare groepen tot drinkwater en sanitaire voorzieningen. \n",
  "\u2022 \nVersterken van de positie van het midden-en klein bedrijf in ontwikkelingslanden, met extra \naandacht voor de positie van jonge en vrouwelijke ondernemers.\n",
  "Er is meer nodig\nMeer geld voor ontwikkelingssamenwerking heeft alleen zin als we ook oog hebben voor de \nkosten van grootschalige belastingontwijking en van klimaatverandering. Ontwikkelingslanden \nlopen jaarlijks maar liefst 100 miljard dollar mis doordat multinationals hun belasting ontwijken. \nDe kosten van aanpassingen aan klimaatverandering zijn nog veel hoger. Er zijn wereldwijd een \nmiljard (arbeids)migranten die geld terugsturen naar hun families thuis, meer dan drie keer het \nbedrag dat jaarlijks wereldwijd wordt uitgegeven aan ontwikkelingshulp.\n",
  "\u2022 \nWe werken binnen de EU en de OESO aan betere regels om belastingontwijking en -ontduiking \ntegen te gaan. \n",
  "\u2022 \nWe verdubbelen het budget van het nieuwe klimaatfonds: het Dutch Fund for Climate and \nDevelopment (DFCD). \n",
  "Elke dag willen mensen een nieuw leven beginnen in Nederland. Soms zijn dat mensen die \nvluchten voor oorlog, onderdrukking of klimaatverandering. Maar het overgrote deel van de \nmigranten bestaat uit mensen die in een ander land willen werken of studeren. Voor beide \ngroepen zijn perspectief en duidelijkheid belangrijk. De verschrikkelijke beelden van kinderen \nin vluchtelingenkampen in Griekenland of de volle bootjes die op de Middellandse Zee in de \nproblemen raakten, laten zien hoe belangrijk het is om grip te krijgen op irreguliere migratie. \nDat vraagt een Europese, grensoverschrijdende aanpak. Menswaardigheid en naleving van het \nVluchtelingenverdrag staan hierbij voorop. We dragen bij aan meer stabiliteit en veiligheid in de \nlanden rondom Europa, maken duidelijke, zorgvuldige asielprocedures en zorgen voor humane \nopvang.\n",
  "Circulaire migratie\nDe Nederlandse bevolking vergrijst snel. In de toekomst dragen minder werkende mensen de \nlasten voor een steeds grotere groep Nederlanders. Dat hoeft geen probleem te zijn: veel mensen \nuit het buitenland werken graag in Nederland. Daarom willen we het makkelijker maken voor \nmensen buiten de EU om hier te komen werken. In sommige sectoren kunnen arbeidsmigranten \neen grote bijdrage leveren aan Nederlandse bedrijven. Als we deze mensen tijdelijk werk en \neen veilige reis bieden, dragen zij bij aan onze economie. D66 wil legale arbeidsmigratie daarom \nstimuleren, zoals ook gebeurt in landen als het Verenigd Koninkrijk en Duitsland. Wel zijn er \nstrenge voorwaarden: arbeidsmigratie is tijdelijk en moet in lijn zijn met het internationaal recht. \nDaarnaast mag arbeidsmigratie nooit een goedkoop alternatief zijn voor Nederlandse werkenden: \nde voorwaarden waaronder ze werken moeten dezelfde zijn.\n",
  "\u2022 \nIn de EU pleiten we voor pilots waarbij arbeidsmigranten een tijdelijk visum krijgen. \n",
  "\u2022 \nIn Nederland maakt een commissie voor arbeidsmigratie een inschatting van de behoefte aan \nlegale migranten op de arbeidsmarkt. \n",
  "\u2022 \nTijdelijke arbeidsmigratie wordt gekoppeld aan afspraken met de landen waar migranten \nvandaan komen. Deze afspraken gaan over het terugnemen van illegale migranten die hier niet \nmogen blijven, maar ook over investeringen in onderwijs, economie, handel en mensenrechten. \n",
  "\u2022 \nBij terugkeer van arbeidsmigranten wordt geholpen met re-integratie. Hier opgebouwde \npensioen- en AOW-rechten worden uitbetaald in de vorm van een lumpsum in het land van \nherkomst. \n",
  "\u2022 \nDe overheid helpt werkgevers bij het aannemen van tijdelijke arbeidsmigranten en bij het \nbieden van onderdak, scholing (zoals een basiscursus Nederlands) en terugkeer. \n",
  "Werkgevers en uitzendbureaus die zich hier schuldig aan maken, worden aangepakt door de \nInspectie SZW. Er komt een laagdrempelige manier waarop arbeidsmigranten klachten kunnen \nmelden. Een bed is niet langer direct afhankelijk van werk. Ook de zorgverzekering wordt niet \ndoor de werkgever beheerd, maar door de arbeidsmigrant. De adviezen van het Aanjaagteam \nBescherming Arbeidsmigranten worden zo optimaal mogelijk gevolgd. \n",
  "\u2022 \nArbeidsmigranten die zich niet aan de afspraken houden gaan zo snel mogelijk weer terug \nnaar het land van herkomst en komen niet meer in aanmerking voor een (tijdelijk) visum. \n",
  "\u2022 \nWe willen uitbreiding van de \u201cBlauwe Kaart\u201d naar andere dan alleen de hoogste \nopleidingsniveaus, zodat meer mensen er gebruik van kunnen maken. Deze kaart is voor \nmensen van buiten de EU.\n",
  "Opvang in de regio\nVluchtelingen worden voor het grootste deel opgevangen in de regio van het land waaruit ze \nzijn gevlucht. Miljoenen vluchtelingen uit Syri\u00eb leven in de landen eromheen. Bijna vijf miljoen \nVenezolanen zijn gevlucht naar buurlanden. E\u00e9n miljoen Rohingya-vluchtelingen verblijven in \nBangladesh. En in Afrika zijn grote vluchtelingenkampen. Er is dringend behoefte aan hulp. Wat \nD66 betreft bieden Nederland en de EU deze hulp, maar dragen we ook bij aan de hervestiging \nvan deze mensen.\n",
  "\u2022 \nLanden die opvang in de regio bieden helpen we met geld voor onderdak, voedsel,  \nmedische zorg en onderwijs. Daar waar mogelijk zet D66 in op het aanpakken van de  \noorzaken van vluchten. \n",
  "\u2022 \nHervestiging wordt uitgebreid met een verhoging van het nationale UNHCR-quotum van 500 \nnaar 5.000 mensen per jaar. Ter vergelijking: de EU heeft een gezamenlijk quotum van 25.000 \nmensen per jaar. \n",
  "\u2022 \nWe bieden ruimte aan pilots om verschillende varianten van private hervestiging te verkennen, \nwaarin mensen of particuliere organisaties vluchtelingen voordragen voor vestiging in \nNederland. Zij kunnen daarvoor de kosten dragen en ondersteunen hervestigde vluchtelingen \nbij de eerste stappen naar integratie.  \n",
  "\u2022 \nOm asielzoekers in staat te stellen om zonder gevaar Europa te bereiken, zet Nederland zich \nop Europees niveau in voor humanitaire visa.\n",
  "Nederland, moeten verantwoordelijkheid nemen. Een Europees migratie- en asielbeleid moet \neffectief, eerlijk en menselijk zijn. Dat houdt in dat Europese lidstaten asielzoekers opvangen, \nprocedures snel en zorgvuldig zijn, de opvang menswaardig is en statushouders snel worden \ngeholpen met integratie.\n",
  "\u2022 \nWe respecteren het recht om asiel aan te vragen. Aan de grens van Europa moeten \nasielzoekers worden opgevangen in menswaardige opvangcentra: met goede huisvesting, \nvoeding, medische en psychosociale zorg en toegang tot juridische hulp. In deze centra vindt \nsnelle screening plaats door het Europees Asielagentschap. Deze eerste screening wordt altijd \ngevolgd door een zorgvuldige procedure. \n",
  "\u2022 \nKansrijke asielzoekers worden volgens een verplichte en vaste verdeelsleutel verdeeld over \nEuropese lidstaten. Hierbij wordt rekening gehouden met de voorkeur van de asielzoeker,  \nde aanwezigheid van familieleden, bevolkingsomvang en behoefte. \n",
  "\u2022 \nVoor lidstaten die zich niet aan afspraken binnen het Europese migratie- en asielbeleid \nhouden, volgen sancties. \n",
  "\u2022 \nIn een EU zonder binnengrenzen dragen we samen de verantwoordelijkheid om  \nde buitengrenzen te controleren. Ook op zee is deze controle humaan. \n",
  "\u2022 \nOp EU-niveau werken we samen met landen van herkomst en transitlanden, bijvoorbeeld  \ndoor het bieden van studievisa en tijdelijke arbeidsmigratie. \n",
  "\u2022 \nWe zetten in op veilige migratieroutes om mensensmokkel, uitbuiting, gevangenschap en \nlevensgevaarlijke reizen in gammele bootjes op de Middellandse Zee te voorkomen. \n",
  "\u2022 \nWe zijn realistisch over het maken van Europese afspraken over migratie en asiel. Als het \nniet lukt Hongarije, Polen, Slowakije en Tsjechi\u00eb hierin mee te krijgen, maken we met een \nmeerderheid van EU-lidstaten afspraken over een eerlijke verdeling van asielzoekers. \n",
  "\u2022 \nOm op korte termijn de situatie op de Griekse eilanden te verlichten, zet Nederland zich \nop Europees niveau in voor het maken van nieuwe relocatieafspraken. Daarnaast neemt \nNederland ook zelf direct haar verantwoordelijkheid door kwetsbare asielzoekers uit de \nGriekse kampen op te nemen en in Nederland de asielprocedure te laten doorlopen.\n",
  "Een snelle en zorgvuldige procedure\nMensen die in Nederland asiel aanvragen, moeten snel duidelijkheid krijgen. Wie in Nederland \nmag blijven, moet snel mee kunnen doen in de samenleving. Wie niet mag blijven, moet zo snel \nmogelijk vertrekken.\n",
  "middelen en expertise krijgen om de procedures te versnellen. \n",
  "\u2022 \nWe houden budget achter de hand, zodat instanties snel kunnen reageren wanneer het aantal \nasielzoekers toeneemt. \n",
  "\u2022 \nGemeenten krijgen ruimte voor kleinschalige opvang, meer verantwoordelijkheden en het \nbudget dat zij nodig hebben voor de opvang van asielzoekers. De Landelijke Vreemdelingen \nVoorziening (eerder: Bed, Bad, Broodvoorziening) wordt voortgezet onder regie van de \ngemeenten en met voldoende rijksfinanciering. Daarbij is er voldoende doorzettingsmacht en \ncreativiteit noodzakelijk om de complexe dossiers van mensen die geen verblijfsvergunning \nhebben daadwerkelijk op te lossen.  \n",
  "\u2022 \nBij schrijnende gevallen beslist het hoofd van de IND. De IND wordt geadviseerd door een \nbreed samengestelde commissie. Al vroeg in de procedure kan hierop worden getoetst. \n",
  "\u2022 \nStaatlozen verdienen meer bescherming. Een rechter moet staatsloosheid kunnen vaststellen. \nOok wordt altijd getoetst of staatlozen in aanmerking komen voor een verblijfsvergunning. \n",
  "\u2022 \nBij de verdeling van statushouders over Nederland wordt gekeken waar iemand snel aan het \nwerk kan en voor langere tijd kan blijven. We investeren in huisvesting voor deze mensen. \n",
  "\u2022 \nVaak verdwijnen alleenstaande minderjarige vreemdelingen (AMV\u2019s) uit de opvang, waardoor \nzij uit het zicht raken. Kleinschalige opvang en dagelijkse begeleiding verbetert het toezicht \nop deze kinderen. Voor ieder kind maken opvang- en voogdijpartners, gemeente en lokale \nonderwijs- en jeugdzorgpartners een individueel plan. Bovendien krijgen AMV\u2019s recht op \nverlengde pleegzorg (tot 21 jaar). In de EU-Opvangrichtlijn spreken we af dat in heel Europa \naan iedere AMV\u2019er bij aankomst een voogd wordt toegewezen. \n",
  "\u2022 \nIedereen die moet vertrekken wordt geholpen met een duidelijk plan voor in het land van \nterugkeer. In Europees verband maken we hier met deze landen afspraken over. Handel, \nmogelijkheden tot legale migratie en positieve financi\u00eble prikkels worden daarvoor ingezet. \n",
  "\u2022 \nD66 wil alternatieven voor Vreemdelingenbewaring, zoals een meldplicht of het ondertekenen \nvan een garantstelling. Vreemdelingenbewaring moet het laatste middel zijn voor mensen die \nniet willen vertrekken. \n",
  "\u2022 \nWe zijn tegen strafbaarstelling van illegaliteit. Het lost geen enkel probleem op en helpt niet bij \nvertrek van mensen die hier illegaal verblijven. \n",
  "landen van herkomst, het liefst op Europees niveau, zodat deze mensen zo snel mogelijk \nvertrekken.\n",
  "Meedoen vanaf dag \u00e9\u00e9n\nIn de asielprocedure gaat veel tijd verloren, waarin mensen die mogen blijven al kunnen \nintegreren. Hoe eerder vluchtelingen kunnen meedoen in de Nederlandse samenleving, hoe beter. \nD66 wil daarom dat nieuwkomers sneller toegang krijgen tot scholing en werk.\n",
  "\u2022 \nIn de asielopvang krijg je vanaf dag \u00e9\u00e9n les in de Nederlandse taal. O\u00f3k als je asielprocedure \nnog loopt. \n",
  "\u2022 \n(Vrijwilligers-) werk wordt voor asielzoekers makkelijker. We zetten diploma\u2019s snel om voor \nmensen die grote kans hebben om te blijven en verruimen de mogelijkheden om te werken. \nHierbij worden werkgevers betrokken. \n",
  "\u2022 \nVoor kinderen in de asielopvang wordt een vast zomerschoolprogramma ingesteld. Op deze \nmanier verkleinen we leerachterstanden en maken we de ervaring voor kinderen zo positief \nmogelijk. \n",
  "\u2022 \nWe investeren in het aanleggen van een sociale infrastructuur rondom opvanglocaties. \nIn het bijzonder in initiatieven die het mogelijk maken dat vluchtelingen op basis van \ngelijkwaardigheid \u2013 buiten de vrijwillige en professionele hulprelaties om \u2013 in contact kunnen \nkomen met Nederlanders. Hiermee benutten en ontsluiten we het potentieel van de grote \nbereidheid van Nederlanders om aan dit vraagstuk bij te dragen, leren nieuwkomers Nederland \n(en Nederlanders) in de praktijk kennen en bouwen ze vanaf dag \u00e9\u00e9n aan het opbouwen van \neen nieuw menswaardig bestaan. \n",
  "Een krijgsmacht voor een vrij en veilig leven\n",
  "De Nederlandse krijgsmacht beschermt wat ons dierbaar is: vrede, veiligheid en vrijheid in \nNederland en in de wereld. Daarnaast biedt juist de Europese Unie, met haar veel bredere \npalet aan middelen om vrede en veiligheid te bevorderen, een uitgelezen kans om naast deze \nmilitaire middelen ook de civiele middelen voor vredeshandhaving en bevordering van de \nveiligheid verder te ontwikkelen. De inzet van de krijgsmacht is immers pas aan de orde als alle \nandere middelen tot beslechting van het conflict gefaald hebben. \n",
  "Wat D66 betreft ligt de toekomst van defensie in Europa en binnen de NAVO. Wij zijn \nvoorstander van een Europese krijgsmacht. Nu wij niet meer kunnen rekenen op de vertrouwde \nmilitaire veiligheidsparaplu van de Verenigde Staten is het zaak dat we zelf onze broek kunnen \nophouden. D66 wil een defensieapparaat dat professioneel en slagvaardig kan inspelen op alle \nnieuwe uitdagingen die de huidige wereld brengt.\n",
  "Europese krijgsmacht\nD66 wil een Europese krijgsmacht. Voor een vrij en veilig Europa, maar ook omdat we samen meer \nmilitaire slagkracht hebben en militaire missies beter kunnen uitvoeren. Zo is de EU in staat het \neigen grondgebied te verdedigen en wordt de EU werkelijk een sterke, onafhankelijke speler op \nhet wereldtoneel. Een Europese krijgsmacht betekent schaalvoordelen waarmee uitgaven aan \ndefensie beter terechtkomen. Door gezamenlijke ontwikkeling, inkoop en investeringen vergroten \nwe de kwaliteit en financi\u00eble voordelen. Een Europese krijgsmacht versterkt bovendien onze \ngezamenlijke positie binnen de NAVO.\n",
  "\u2022 \nEr komt een fysiek Europees militair hoofdkwartier, waar militaire operaties worden \naangestuurd. \n",
  "\u2022 \nElke lidstaat stelt vast welke bijdrage het doet aan militaire capaciteiten voor de bescherming \nen verdediging van de EU. Deze militaire capaciteiten vormen samen de Europese krijgsmacht. \n",
  "\u2022 \nDe Europese krijgsmacht wordt ingezet voor civiele, militaire en vredesmissies. \n",
  "\u2022 \nEr komt een volwaardige Commissie Veiligheid en Defensie in het Europees Parlement voor het \ndemocratisch toezicht op missies. De inzet van een toekomstige Europese krijgsmacht vereist \ninstemming van het Europees Parlement. \n",
  "\u2022 \nEr komt een interparlementair netwerk van Vaste Kamercommissies voor Defensie  \nen Veiligheid, dat toeziet op de defensiesamenwerking en bijeenkomt wanneer sprake  \nis van dreiging. \n",
  "Een modern defensieapparaat\nJarenlang is defensie van ondergeschikt belang geweest in Nederland. Nu bouwen we weer \naan een krachtig en flexibel inzetbaar defensieapparaat, dat inzetbaar is wanneer het nodig \nis. De Nederlandse strategische keuzes worden gebaseerd op het Europese buitenland- en \nveiligheidsbeleid en de inzet binnen de NAVO. De klassieke onderdelen van de krijgsmacht \u2013  \nde landmacht, marine en luchtmacht \u2013 worden aangevuld met nieuwe onderdelen zoals cyber  \nen ruimte. Investeren in al deze pijlers gebeurt in Europees verband.\n",
  "Het bestaande en nog altijd groeiende tekort aan personeel blijft een probleem. Duizenden \nonvervulde vacatures bedreigen de slagkracht van Defensie. De organisatiestructuur en -cultuur \nmoet fundamenteel veranderen om tot een krachtig Defensieapparaat te komen.\n",
  "\u2022 \nWe laten de uitgaven aan Defensie toegroeien naar het Europees gemiddelde van het BNP. \nTegelijkertijd gaat de Nederlandse regering een bottom-up analyse doen van wat er nodig \nis voor een adequate, slagvaardige defensie die zijn grondwettelijke taken kan vervullen, \neen afdoend antwoord geeft op de verslechterende veiligheidssituatie in en om Europa en in \nde verdere wereld. Hierbij nemen we de door de Minister van Defensie op 15 oktober 2020 \ngepubliceerde visie \u201cVechten voor een Veilige Toekomst\u201d als leidraad.  \n",
  "\u2022 \nOm onze vitale infrastructuur te beschermen tegen cyberaanvallen investeren we in \ncybercapaciteiten bij Defensie. Kennis hierover bij de Nederlandse krijgsmacht kan zowel in \nEU- als NAVO-verband worden ingezet. \n",
  "\u2022 \nBuitenlandse investeringen in strategisch belangrijke sectoren worden gescreend en in \nuiterste gevallen, zoals bij gevaar voor de nationale veiligheid, tegengehouden. Dezelfde \ncriteria moeten voor de hele Europese markt gelden. \n",
  "\u2022 \nDefensie werkt samen met de private sector om als krijgsmacht flexibeler en beter aangepast \naan onverwachte omstandigheden te kunnen functioneren. \n",
  "\u2022 \nDefensie moet een veilige werkomgeving bieden. De organisatie blijft werken aan de interne \nveiligheidscultuur zodat defensiepersoneel veilig het werk kan doen. Daarbij hoort zorg voor \nhet bestaande personeel en veteranen. \n",
  "\u2022 \nDefensie voert actief beleid om een diverse organisatie te worden, in de breedste zin van het \nwoord. \n",
  "\u2022 \nEr komen meer mogelijkheden voor deeltijd en reservisten. Leeftijdsbelemmeringen worden \ngeschrapt. \n",
  "\u2022 \nHet inkoop- en vastgoedbeleid van Defensie wordt zoveel mogelijk verduurzaamd. Op deze \nmanier wordt de krijgsmacht bovendien minder afhankelijk van fossiele brandstoffen.\n",
  "Internationale regels voor moderne wapens\nD66 staat voor een kernwapenvrije wereld. Internationaal maakt Nederland zich sterk voor \nwederzijdse ontmanteling en het voorkomen van uitbreiding van het kernwapenarsenaal. Het \nuiteindelijke doel is dat alle kernwapens worden vernietigd en verwijderd. Handhaving en \nversterking van de afspraken over ontwapening zijn daarom noodzakelijk, te beginnen met \nondertekening van het Verdrag voor verbod op kernwapens (TPNW). De JSF krijgt als vervanger \nvan de F-16 niet langer een nucleaire taak.\n",
  "\u2022 \nDe komst van nieuwe wapensystemen verandert het klassieke oorlog voeren. Regelgeving \nvoor het gebruik van deze wapens is er nog weinig. D66 wil daarom internationale afspraken \nvoor het gebruik van semi-autonome wapensystemen, zoals drones. We zijn tegen het gebruik \nvan volledig autonome wapensystemen waar geen mens bij betrokken is, zoals killerrobots. \nHet gebruik hiervan wordt, net als bij kernwapens, internationaal in juridische en ethische \nkaders verboden. \n",
  "\u2022 \nDe ruimte is officieel een nieuw strategisch domein binnen de NAVO geworden. Met name de \nontwikkeling en bescherming van satellieten is cruciaal voor het gebruiken en verwerken van \ndata en diensten. D66 wil dat de EU een eigen ruimtestrategie opstelt. Hierbij hoort onder \nandere wetgeving over oorlogvoering in de ruimte, investering in het ruimtevaartprogramma en \neen gedragscode in de ruimte-infrastructuur. \n",
  "De coronacrisis trekt een zware wissel op de economie en de overheidsfinanci\u00ebn. Gelukkig \nstaan we er als Nederland relatief goed voor dankzij het beleid van de afgelopen periode. De \ntoekomst is onzeker en we moeten met verschillende scenario\u2019s rekening houden. Desondanks \nvraagt juist deze tijd om scherpe keuzes. Keuzes die niet alleen kijken naar korte termijn groei \nmaar juist ook naar ons vermogen op de lange termijn ons geld te verdienen. We weten dat \neenzijdige focus op de groei van het bruto binnenlands product (bbp) niet zaligmakend is. We \nwillen af van groei die geen kwaliteit van leven oplevert, die ten koste gaat van de toekomstige \nwelvaart of welvaart buiten Nederland. En we willen dat onze open economie beter op grote, \nonverwachte schokken kan reageren. Daarom zetten we in op het cre\u00ebren van brede welvaart \nen gezonde  overheidsfinanci\u00ebn.\n",
  "We sturen op brede welvaart\nMede op aandringen van D66 is de \u201cmonitor brede welvaart\u201d ontwikkeld, waarin (economische) \ngroei geen echte groei is als hij niet wordt vertaald in kwaliteit van leven, betere gezondheid, beter \nwonen, schone lucht en ten koste gaat van welvaart elders op de wereld. Wij willen deze brede \nwelvaart lei- dend laten zijn in ons economisch beleid.\n",
  "\u2022 \nDe Monitor Brede Welvaart krijgt een prominente plek in de Miljoenennota, in de Macro \nEconomische Verkenning en bij de doorrekening van verkiezingsprogramma\u2019s. Daarbij worden \nook de bezittingen en schulden in brede zin meegenomen: naast financieel en economisch \nkapitaal, ook natuurlijk kapitaal. Er wordt een duidelijke link gelegd naar de mate waarin \nNederland de duurzame ontwikkelingsdoelstellingen van de Verenigde Naties vervult. \n",
  "\u2022 \nHet bbp als economische indicator kan blijven bestaan, gezien de belangrijke functie voor \nramingen en de overheidsbegroting, maar we ontkoppelen bbp-groei en \u2018economische groei.\u2019 \nDe overheid publiceert daarbij ook een netto binnenlands product waarin schade aan de \nkapitaalvoorraad en uitputting van grondstoffen worden meegeteld. \n",
  "\u2022 \nWe investeren in crisiskennis en -bestendigheid: er komt een jaarlijkse \u2018stresstest\u2019 waarin \ndreigingen voor de Nederlandse economie concreet in kaart worden gebracht, en duidelijk \nwordt welke strategische keuzes gemaakt moeten worden, met bijvoorbeeld betrekking tot \nbuffers, handelsketens en regelgeving.\n",
  "Gezonde overheidsfinanci\u00ebn\nHet economische plaatje ziet er niet rooskleurig uit. Veel zal afhangen van het tempo waarmee \nde wereldeconomie zich in 2021 kan herstellen. De ontwikkeling van het coronavirus is daarvoor \nbepalend. We weten nog niet waar we volgend jaar zullen staan en zullen ons op meerdere \nmogelijke uitkomsten moeten voorbereiden. Halverwege de kabinetsperiode komt er een \n\u201cmid-term review\u201d,  waarbij financi\u00eble prioriteiten worden herschikt in het licht van financi\u00eble \n",
  "ontwikkelingen. Dit kan bijvoorbeeld betekenen dat het tempo van de plannen die we in dit \nprogramma voorstellen moet worden aangepast.\n",
  "We kiezen voor het doorzetten van noodzakelijke hervormingen: we willen structureel blijven \ninvesteren in onderwijs, de arbeidsmarkt, hervorming van het toeslagenstelsel, wetenschap en \ncultuur. De klimaattransitie en uitbouw van onze infrastructuur zullen ook investeringen vergen. \nOm onze financi\u00ebn houdbaar te houden, betekent dit dat de vervuiler zal moeten betalen, \nvermogenden meer dan nu hun steentje zullen moeten bijdragen en zorgkosten niet ongebreideld \nkunnen stijgen. Alleen zo bouwen  we een sterke en rechtvaardige economie die ook toekomstige \nonverwachte crises, uit welke hoek dan ook, het hoofd kan bieden.\n",
  "\u2022 \nDe staatsschuld is in de coronacrisis fors opgelopen door de noodsteun. Hiervoor was \nruimte, doordat de afgelopen jaren met steun van D66 de overheidsfinanci\u00ebn goed op orde \nzijn gebracht. Nederland krijgt nog steeds geld toe op leningen. Het is verstandig om ruim \nde tijd te nemen om deze schuld weer af te bouwen, zodat we het economisch herstel niet \nbelemmeren met bezuinigingen of lastenverhogingen voor mensen op de korte termijn. \n",
  "\u2022 \nWe houden oog voor de houdbaarheid van de overheidsfinanci\u00ebn, zodat toekomstige \ngeneraties dezelfde of meer kansen krijgen als wij. Daarom geven we geld uit aan voorstellen \ndie de economie structureel versterken en de overheidsfinanci\u00ebn op langere termijn \nverbeteren. De komende jaren zijn onvoorspelbaar. Halverwege de kabinetsperiode evalueren \nwe de stand van zaken en dan moet het mogelijk zijn om binnen de coalitie de bakens te \nverzetten al naar gelang de financi\u00eble situatie. \n",
  "\u2022 \nOverheidsinvesteringen in de Nederlands economie moeten na jaren daling weer gaan stijgen. \nDoor te investeren in onderwijs, wetenschap, innovatie, infrastructuur en verduurzaming kan \nde economie verantwoord groeien. Het Nationaal Groeifonds is een goede start, maar extra \nstructurele investeringen zijn nodig. \n",
  "\u2022 \nWe houden de aandacht voor klimaat en biodiversiteit vast: we stellen groene voorwaarden \naan herstelprogramma\u2019s en investeren in schone toekomsttechnologie\u00ebn, verduurzaming van \nwoningen en industrie, maar ook in onderwijs en onderzoek. Daarbij zoeken we maximale \naansluiting bij het herstelbeleid van de EU, dat stevig inzet op een versnelling richting \nklimaatneutraliteit in 2050. \n",
  "\u2022 \nWij trekken de komende jaren ook extra geld uit om de kwaliteit van onze samenleving te \nverbeteren, bijvoorbeeld door de uitgaven aan cultuur, onderwijs en publieke dienstverlening \nte vergroten. \n",
  "\u2022 \nOp dit moment heeft de zorg een status aparte in de begrotingssystematiek. Voor de zorg \nkomt automatisch extra budget voor bijvoorbeeld kwaliteitsstijgingen, terwijl dit voor andere \nsectoren, zoals onderwijs, een expliciet politiek besluit vergt. De zorguitgaven stijgen hierdoor \nin de raming harder dan andere uitgaven. Terwijl de indruk bestaat dat op de zorg vaak wordt \nbezuinigd, is  het tegendeel waar: de uitgaven aan zorg stijgen juist het hardst. Dit gaat ten \nkoste van andere belangrijke uitgaven. Ook leiden hogere zorgpremies er toe dat mensen \nminder te besteden hebben. Daarom willen wij een systematiek waarin de uitgaven aan zorg \nmeer dezelfde spelregels volgen als andere uitgaven. \n",
  "\u2022 \nWij verlagen de belasting op werk en inkomen en verhogen de belasting op vermogen, \nvervuiling en grondstoffen. Dit versterkt de economie, vergroot de werkgelegenheid, \nmaakt Nederland  schoner en verkleint de ongelijkheid. Ook nemen we maatregelen in het \nbelastingstelsel om de economie stabieler te maken, door financiering met schulden minder \naantrekkelijk te maken voor huishoudens en bedrijven. \n",
  "\u2022 \nWij verbeteren de financi\u00eble verhouding tussen Rijk en decentrale overheden. Gemeenten \nmogen meer belasting heffen, terwijl het Rijk de inkomstenbelasting verlaagt. We waarborgen \ndat gemeenten voldoende middelen hebben voor hun taken en maken het gemeentefonds \nstabieler. We verwachten dat gemeenten sturen op een houdbare groei van de uitgaven \naan het sociaal domein. Als hiervoor extra instrumenten nodig zijn, verdient dit ernstige \noverweging. Waar nodig springen de provincies bij. \n",
  "Dit verkiezingsprogramma is een lijvig werk geworden. Hiervoor is bewust gekozen, omdat \nnaast vergezichten ook de vertaling naar concrete maatregelen bij een goed programma \nhoort. Het verkiezingsprogramma is het resultaat van anderhalf jaar werk. De permanente \nprogrammacommissie heeft in die tijd op veel plekken input opgehaald, onderzoeken ingesteld \nen ontwerpteksten geschreven. De verkiezingsprogrammacommissie heeft zich intensief met de \ninhoudelijke keuzes beziggehouden. Als democratische partij is het voor ons erg belangrijk dat \nzo veel mogelijk leden worden betrokken bij een verkiezingsprogramma. En dat is gelukt: met \ndiscussiemiddagen en -avonden voor leden, bijdragen van thema-afdelingen en werkgroepen, \nvisiestukken van Tweede Kamerleden en vele feedbackrondes op de teksten. De coronacrisis \ndwong ons veel vergaderingen virtueel te houden. Dat was niet makkelijk, maar het bracht ook \nnieuwe mogelijkheden om nog meer leden te bereiken.\n",
  "In dit programma zitten al met al meer dan tienduizend mensuren denk-, schrijf- en discussie tijd \nen hebben zo\u2019n 750 leden actief input geleverd. We hebben tientallen uitgebreide papers van \nafdelingen en (groepen van) leden ontvangen. We kunnen met recht spreken van co-creatie! De \ngrote hoeveelheid aan input zorgde ervoor dat geen woord in het programma onbesproken is \ngebleven. Er was echter \u00e9\u00e9n ding waar iedereen het eens was: het verkiezingsprogramma van \nD66 moet moedige voorstellen bevatten die een antwoord vormen op de grootste vraagstukken \nvan onze tijd. Alle discussies hebben geleid tot een breed gedragen programma, gebaseerd op \nervaringen uit de praktijk.\n",
  "We zijn dan ook erg trots op het eindresultaat en willen graag iedereen die actief heeft \nbijgedragen bedanken: alle leden die bij discussiesessies zijn geweest of zelf schriftelijke \nbijdragen hebben geleverd; onderzoeksteams; Thema-Afdelingen; deelnemers van de virtuele \n\u201cTK66\u201d sessie waarbij door loting geselecteerde leden konden meelezen op conceptteksten; \nTweede Kamerleden, bewindslieden en hun medewerkers die het programma meerdere malen \nhebben doorgeploegd; de Mr. Hans van Mierlo Stichting die voortdurend de bewaker van \nsociaal-liberale waarden is geweest; en het schrijfteam dat ons hielp bij de redactieslag op het \nprogramma.\n",
  "De Permanente Programmacommissie\nAnnet Aris (vz) \n",
  "Beau Blijlevens\nSusanne Dallinga (secretaris)\nHenk-Jan Oosterhuis\nMartin van Rossum\nPaul Teule\nAnne Fleur van Veenstra\n",
  "De Verkiezingsprogrammacommissie \nWouter Koolmees (vz)\n"
]